<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd">
<html>
<head>
<meta content="text/html; charset=UTF-8" http-equiv="Content-type">
<title>Aanwijzing vliegen onder invloed</title>
<link href="css/default.css" media="screen" type="text/css" rel="stylesheet">
<link href="css/content.css" media="screen" type="text/css" rel="stylesheet">
</head>
<body class="wettekst-inhoud">
<p>(Tekst geldend op: 23-05-2012)</p> <hr>
<a id="TOC_anchor_2463213" name="Opschrift"></a><div class="intitule">Aanwijzing
vliegen onder
invloed</div>
<a name="opmerking_2463213"></a><a id="TOC_anchor_2463256" name="CIRDIV1134776"></a><div class="circulaire.divisie">
        <h3 class="kop">Achtergrond</h3>
        
      </div>
<a name="opmerking_2463256"></a><a id="TOC_anchor_2463226" name="CIRDIV1134776_Tekst"></a><div class="tekst">
          <p class="al">Op
1 juli 1999 is een wijziging van de Wet luchtvaart (WLv) in werking
getreden met als doel het bedienen van een luchtvaartuig en/of het
verlenen van luchtverkeersdiensten onder invloed van alcohol of andere
middelen of een combinatie van middelen tegen te gaan. Naar aanleiding
hiervan is de Aanwijzing vliegen onder invloed opgesteld.</p>
          <p class="al">Deze
wijziging van de Wet luchtvaart heeft voorts tot gevolg gehad dat het
College van procureurs-generaal nog een aanwijzing heeft opgesteld,
namelijk de Aanwijzing invordering bewijzen van bevoegdheid in het
kader van de Wet luchtvaartikel</p>
          <p class="al">In deze aanwijzing
wordt verstaan
onder:</p>
          <ul class="ongemarkeerd ">
<li class="li"><p class="al">
                <em class="cur">ademtest:</em> 
een voorlopig onderzoek van uitgeademde lucht als bedoeld in artikel
11.4, tweede lid
WLv</p></li>
<li class="li"><p class="al">
                <em class="cur">ademanalyse:</em> 
een onderzoek van de uitgeademde lucht als bedoeld in artikel 2.12,
derde lid, onder a
WLv</p></li>
<li class="li"><p class="al">
                <em class="cur">AAG:</em> ademalcoholgehalte
in
µg/liter</p></li>
<li class="li"><p class="al">
                <em class="cur">BAG:</em> bloedalcoholgehalte
in
mg/milliliter</p></li>
<li class="li"><p class="al">
                <em class="cur">werkzaamheden:</em> werkzaamheden
zoals bedoeld in artikel 2.12, eerste lid en 2.11, tweede lid
WLv</p></li>
<li class="li"><p class="al">
                <em class="cur">politie:</em> algemeen
opsporingsambtenaren in de zin van artikel 141
WvSv.</p></li>
</ul>
</div>
<a name="opmerking_2463226"></a><a id="TOC_anchor_2463285" name="CIRDIV1134790"></a><div class="circulaire.divisie">
        <h3 class="kop">Samenvatting</h3>
        
      </div>
<a name="opmerking_2463285"></a><a id="TOC_anchor_2463231" name="CIRDIV1134790_Tekst"></a><div class="tekst">
          <p class="al">De
aanwijzing bestaat uit twee gedeelten. Het eerste gedeelte gaat over de
opsporing van vliegen onder invloed. Hier wordt ingegaan op de
tegenonderzoeken bij ademanalyse en de bloedproef. Het tweede gedeelte
behandelt het vervolgingsbeleid met betrekking tot vliegen onder
invloed.</p>
        </div>
<a name="opmerking_2463231"></a><a id="TOC_anchor_2463273" name="CIRDIV1134784"></a><div class="circulaire.divisie">
        <h3 class="kop">Opsporing</h3>
        
        
        
        
      </div>
<a name="opmerking_2463273"></a><a id="TOC_anchor_2463280" name="CIRDIV1134784_1"></a><div class="circulaire.divisie">
          <h3 class="kop">1.  Algemeen</h3>
          
          
        </div>
<a name="opmerking_2463280"></a><a id="TOC_anchor_2463286" name="CIRDIV1134784_1_11"></a><div class="circulaire.divisie">
            <h3 class="kop">1.1.  De
verdachte en het moment van
controle</h3>
            
          </div>
<a name="opmerking_2463286"></a><a id="TOC_anchor_2463243" name="CIRDIV1134784_1_11_Tekst"></a><div class="tekst">

              <p class="al">Artikel 2.12 WLv (en
volgende bepalingen) geeft een regeling voor het overtreden van het
verbod op het gebruik van alcohol, drugs en psychotrope stoffen door
leden van het boordpersoneel. Artikel 1.1 eerste lid onder f WLv geeft
aan dat daarmee niet alleen het cockpitpersoneel wordt bedoeld, maar
ook een ieder die aan boord van een luchtvaartuig ten behoeve van de
inzittenden of de lading werkzaamheden verricht of heeft te
verrichten.<a name="voetnoot_tekst1" class="footnote" href="http://wetten.overheid.nl/BWBR0026865/geldigheidsdatum_23-05-2012/opslaan_in_html#voetnoot1">1</a>
              </p>
              <p class="al">Onder deze werkzaamheden worden mede verstaan de
voorbereidingshandelingen voorafgaande aan de vlucht. In concreto
betekent dat, dat een onder invloed zijnde piloot (cockpitpersoneel)
strafbaar mag worden geacht vanaf het moment dat hij daadwerkelijk
begint aan zijn vluchtvoorbereidinghandelingen (bijv. het inzien en
indienen van vluchtplannen, het raadplegen van de meteo, etc.). Voor
bijvoorbeeld een steward(ess) (boordpersoneel) ligt dit moment bij de
briefing voorafgaande aan de vlucht, dan wel indien die briefing niet
plaatsvindt bij het betreden van niet-publieke gedeelte van een
luchthaven.</p>
              <p class="al">Het luchtverkeer heeft op een
heel andere wijze plaats dan het verkeer over de weg of over het water.
Dit heeft gevolgen voor de handhaving. Vliegtuigen kunnen immers niet
naar een parkeerplaats geleid worden voor nader onderzoek, noch kunnen
opsporingsambtenaren tijdens de vlucht aan boord komen.</p>
              <p class="al">Veelal
zal voor de vlucht (en wel vanaf het moment dat sprake is van
vluchtvoorbereidingshandelingen) of pas na afloop daarvan een onderzoek
kunnen worden ingesteld naar mogelijke strafbare gedragingen van het
betrokken personeel.</p>
              <p class="al">Als gevolg daarvan is dan ook in het kader
van de alcoholwetgeving in artikel 11.4 Wet Luchtvaart gekozen voor het
invoeren van een controlemoment waarin het betrokken lid van het
boordpersoneel daadwerkelijk werkzaamheden verricht of daartoe
aanstalten maakt. Van een concrete verdenking hoeft dan nog geen sprake
te zijn. Mocht een controle leiden tot een negatief (dus onder invloed)
resultaat, dan wordt de schade voor derden (door onder meer
vertragingen) tot een minimum beperkt. Uiteraard zijn controles direct
na afloop van de vlucht ook mogelijk. Het is aan te bevelen de
controles indien mogelijk uit het zicht van passagiers te doen
plaatshebben.</p>
              <p class="al">Ten aanzien van diegenen die
luchtverkeersdiensten verlenen, gelden dezelfde regels als ten aanzien
van het boordpersoneel (zie artikel 2.11, tweede lid en artikel 2.12,
zesde lid WLv). Artikel 11.4, tweede lid, WLv jo. 11.8a WLv bepaalt dat
het voorlopig ademonderzoek – zonder dat er sprake is van een
concrete verdenking – reeds mag plaatsvinden wanneer een
(assistent-) luchtverkeersdientsverlener ‘aanstalten
maakt’ te gaan werken. Anders dan bij het boordpersoneel, is bij
de (assistent-)luchtverkeersdienstverlener pas sprake van
het plegen van een strafbaar feit wanneer hij feitelijk is begonnen met
zijn werkzaamheden, dus vanaf het moment dat hij daadwerkelijk
luchtverkeersdiensten verleent. Voorbereidingshandelingen worden, in
tegenstelling tot hetgeen op grond van artikel 1.1, eerste lid WLv
geldt voor het boordpersoneel, niet als werkzaamheden aangemerkt.
Niettemin kan hem wel op grond van artikel 11.5 jo. 11.8a WLv reeds op
het moment dat hij aanstalten maakt om met zijn werkzaamheden te
beginnen – terwijl hij onvoldoende daartoe in staat moet worden
geacht – een vliegverbod worden opgelegd. Het vliegverbod moet
dan uitgelegd worden als een verbod tot het geven van
luchtverkeersdienstverlening dan wel het gebruiken van een grondstation
zoals bedoeld in artikel 2.1, eerste lid
WLv.</p>
            </div>
<a name="opmerking_2463243"></a><a id="TOC_anchor_2463283" name="CIRDIV1134784_1_12"></a><div class="circulaire.divisie">
            <h3 class="kop">1.2.  Het
promillage</h3>
            
          </div>
<a name="opmerking_2463283"></a><a id="TOC_anchor_2463229" name="CIRDIV1134784_1_12_Tekst"></a><div class="tekst">
              <p class="al">Met de invoering van de
bepalingen inzake het gebruik van alcohol-, drugs-en/of psychotrope
stoffen in de Wet Luchtvaart heeft men nogmaals willen wijzen op de
immense verantwoordelijkheid die het boordpersoneel heeft tegenover de
mede-bemanningsleden, de passagiers, het vliegtuig, de lading en niet
in de laatste plaats tegenover diegenen waar overheen wordt gevlogen.
Het onder invloed van alcohol (drugs en/of psychotrope stoffen) werken
door boordpersoneel is strafbaar gesteld, omdat deze mensen
verantwoordelijk zijn voor het punctueel uitvoeren van
noodprocedures.</p>
              <p class="al">De zeer algemene bepaling van artikel 8, tweede
lid WLv is uitgebreid met een concrete ondergrens ten aanzien van het
AAG of het BAG, zijnde 90 µg/l dan wel 0.2‰. Natuurlijk is
de eis dat het boordpersoneel tien uur voorafgaande aan de vlucht geen
alcohol mag drinken, blijven bestaan (de zogenaamde ‘bottle to
throttle’-eis).</p>
              <p class="al">Dit afwijkende promillage is ingegeven
door twee factoren: de grotere verantwoordelijkheid van personen die in
een drukcabine werkzaam zijn en het grotere effect dat alcohol heeft op
die personen.</p>
              <p class="al">Hoewel laatstgenoemde factor niet van
toepassing is op diegenen die zich bezig houden met
luchtverkeersdienstverlening of lichte luchtvaartuigen bedienen, is hun
verantwoordelijkheid dermate groot dat de wetgever niet heeft gekozen
voor een afwijkende
ondergrens.</p>
            </div>
<a name="opmerking_2463229"></a><a id="TOC_anchor_2463279" name="CIRDIV1134784_2"></a><div class="circulaire.divisie">
          <h3 class="kop">2.  Tegenonderzoek
bij ademanalyse</h3>
          
        </div>
<a name="opmerking_2463279"></a><a id="TOC_anchor_2463246" name="CIRDIV1134784_2_Tekst"></a><div class="tekst">
            <p class="al">Hieronder wordt nader
ingegaan op het door de politie te voeren beleid.</p>

            <p class="al">Artikel 10a
van het Besluit alcoholonderzoeken regelt dat dadelijk na het vernemen
van het resultaat van de ademanalyse, de verdachte kan verzoeken om een
tegenonderzoek. Dit onderzoek wordt voor rekening van de verdachte
verricht in de vorm van een bloedproef – of bij medische
bezwaren – een vervangende
urineproef.<a name="voetnoot_tekst2" class="footnote" href="http://wetten.overheid.nl/BWBR0026865/geldigheidsdatum_23-05-2012/opslaan_in_html#voetnoot2">2</a>
            </p>

            <p class="al">De bloedproef is op dit moment als tegenonderzoek het meest
doelmatig en biedt de verdachte de meest objectieve vorm van
tegenonderzoek.<a name="voetnoot_tekst3" class="footnote" href="http://wetten.overheid.nl/BWBR0026865/geldigheidsdatum_23-05-2012/opslaan_in_html#voetnoot3">3</a>
            </p>

            <p class="al">In de nota van toelichting bij bovengenoemd Besluit
wordt uitdrukkelijk opgemerkt dat de politie niet verplicht is de
verdachte op de mogelijkheid van een tegenonderzoek te
wijzen.<a name="voetnoot_tekst4" class="footnote" href="http://wetten.overheid.nl/BWBR0026865/geldigheidsdatum_23-05-2012/opslaan_in_html#voetnoot4">4</a>
Indien de verdachte om een tegenonderzoek vraagt, dient dit uiteraard
in het proces-verbaal te worden vermeld.</p>
            <p class="al">In afwachting van het
tegenonderzoek wordt de verdachte geacht op vrijwillige basis op de
plaats van onderzoek (bijvoorbeeld het politiebureau) te blijven.
Verdachte dient zich daartoe op te houden in een door de
opsporingsambtenaar aangewezen plaats van onderzoek, die hij ter
voorkoming van beïnvloeding van het resultaat van het
tegenonderzoek, niet zonder toestemming mag verlaten. Verlaat verdachte
toch zonder toestemming deze ruimte, dan wordt hij geacht afstand te
hebben gedaan van zijn recht op een tegenonderzoek, dan wel het aan
zichzelf te wijten te hebben dat geen tegenonderzoek is verricht. Dit
dient uitdrukkelijk in het proces-verbaal te worden
vermeld.</p>

            <p class="al">Als de verdachte om een tegenonderzoek vraagt, dan zal
de politie een arts moeten waarschuwen. Als de verdachte te kennen
geeft zelf een arts te willen uitkiezen, dan dient dit verzoek in
beginsel te worden gehonoreerd. De verdachte neemt vervolgens contact
op met de arts van zijn keuze. Wel wordt de eis gesteld dat dit niet
mag leiden tot onredelijke vertraging van het onderzoek. De door de
verdachte gekozen arts zal dan ook moeten aangeven of hij naar
verwachting binnen een uur aanwezig zal kunnen zijn. Kan hij deze
toezegging niet doen en blijft de verdachte bij zijn verzoek om een
tegenonderzoek,<a name="voetnoot_tekst5" class="footnote" href="http://wetten.overheid.nl/BWBR0026865/geldigheidsdatum_23-05-2012/opslaan_in_html#voetnoot5">5</a>
dan zal de politie van haar kant een arts waarschuwen.</p>
            <p class="al">In de
regel zal de arts naar het politiebureau komen om daar de verdachte
door middel van een venapunctie de vereiste hoeveelheid bloed af te
nemen, c.q. onder zijn toezicht door verdachte urine af te laten staan.
De desbetreffende bepalingen uit het Besluit alcoholonderzoeken en de
Regeling bloed- en urineonderzoek zijn van toepassing.</p>
            <p class="al">Om
procedurefouten te voorkomen wordt er nadrukkelijk op gewezen dat
artikel 15 van het Besluit alcoholonderzoeken, houdende de
1-uursregeling onverkort van toepassing is. Uit het proces-verbaal
dient te blijken welke situatie, zoals bedoeld in dat artikel van
toepassing is. De mededeling, zoals bedoeld in lid 3 van dat artikel,
wordt in het proces-verbaal vermeld.</p>
            <p class="al">Ook het verzenden van het
bloedmonster (of urinemonster) moet overeenkomstig de geldende regels
gebeuren. De politie geeft hierbij aan dat het monster is afgenomen in
het kader van een tegenonderzoek bij ademanalyse. Dit moet op de thans
in gebruik zijnde formulieren aangetekend worden.</p>
            <p class="al">Het onderzoek
van het bloed of de urine wordt verricht door het Nederlands Forensisch
Instituut (NFI) te Den Haag. Ingevolge artikel 20 van het Besluit
alcoholonderzoeken wordt het resultaat van het onderzoek zo spoedig
mogelijk aan de verdachte medegedeeld. De mededeling van het resultaat
aan verdachte geschiedt rechtstreeks door het NFI, nu niet de politie,
doch de verdachte opdrachtgever is.</p>
            <p class="al">De kosten van het
tegenonderzoek bij
ademanalyse,<a name="voetnoot_tekst6" class="footnote" href="http://wetten.overheid.nl/BWBR0026865/geldigheidsdatum_23-05-2012/opslaan_in_html#voetnoot6">6</a>
te weten die van de arts, van het onderzoek door het NFI en van het
bloedblok komen voor rekening van de
verdachte.<a name="voetnoot_tekst7" class="footnote" href="http://wetten.overheid.nl/BWBR0026865/geldigheidsdatum_23-05-2012/opslaan_in_html#voetnoot7">7</a>
De verdachte moet – voordat de arts wordt gewaarschuwd –,
de kosten van het bloedblok en van de arts op het politiebureau
voldoen. De kosten van het onderzoek door het NFI moeten binnen zes
weken na de bloedafname aan het NFI worden voldaan. Pas nadat ook deze
kosten zijn voldaan, gaat het NFI tot het onderzoek over. Hierbij kan
worden aangesloten bij het arrest van de Hoge Raad van 18-10-1983,
<em class="cur">NJ</em> 1984, 97 waarin werd bepaald dat het
resultaat van de eerste bloedproef voor het bewijs mocht worden
gebruikt, omdat de verdachte niet tijdig een financiële regeling
had getroffen en het daardoor aan zichzelf had te wijten dat het
tegenonderzoek (bij bloedproef) niet had plaatsgevonden. De verdachte
die dus niet voldoet aan de voorwaarde van betaling van alle kosten
binnen de gestelde betalingstermijn, mag worden geacht afstand te
hebben gedaan van zijn recht op een tegenonderzoek.</p>
            <p class="al">Het NFI zal
na de betalingstermijn van zes weken na afname van het bloed bij het
uitblijven van een betaling het bloedmonster
vernietigen.</p>

            <p class="al">Aan de verdachte, die om een
tegenonderzoek heeft verzocht, wordt door de politie een brief ter hand
gesteld waarin de procedure en de verplichtingen met betrekking tot de
betaling van de kosten worden vermeld (zie<a href="#Bijlage4"> bijlage
4</a>).</p>
          </div>
<a name="opmerking_2463246"></a><a id="TOC_anchor_2463277" name="CIRDIV1134784_3"></a><div class="circulaire.divisie">
          <h3 class="kop">3.  Tegenonderzoek
na tegenonderzoek bij ademanalyse</h3>
          
        </div>
<a name="opmerking_2463277"></a><a id="TOC_anchor_2463237" name="CIRDIV1134784_3_Tekst"></a><div class="tekst">

            <p class="al">Op basis van
artikel 21, eerste en tweede lid, van het Besluit alcoholonderzoeken en
artikel 12, eerste lid, van de Regeling bloed- en urineonderzoek kan de
verdachte, die na het tegenonderzoek bij ademanalyse nog een
tegenonderzoek wenst, hiertoe een van de daartoe aangewezen laboratoria
aanwijzen (zie <a href="#Bijlage3">bijlage 3</a>).</p>
            <p class="al">Voor de
kosten en de procedure van dit tegenonderzoek na tegenonderzoek bij
ademanalyseonderzoek wordt hier verwezen naar het tegenonderzoek bij
bloedproef.</p>
          </div>
<a name="opmerking_2463237"></a><a id="TOC_anchor_2463275" name="CIRDIV1134784_4"></a><div class="circulaire.divisie">
          <h3 class="kop">4.  Tegenonderzoek
bij bloed- en urineonderzoek</h3>
          
        </div>
<a name="opmerking_2463275"></a><a id="TOC_anchor_2463250" name="CIRDIV1134784_4_Tekst"></a><div class="tekst">

            <p class="al">Het Besluit
alcoholonderzoeken en de Regeling bloed- en urineonderzoek kennen de
verdachte het recht toe een tegenonderzoek bij bloed- en urineonderzoek
te laten verrichten bij een van de drie daartoe aangewezen laboratoria
(zie <a href="#Bijlage3">bijlage 3</a>). De kosten van dit
onderzoek komen voor rekening van de
verdachte<a name="voetnoot_tekst8" class="footnote" href="http://wetten.overheid.nl/BWBR0026865/geldigheidsdatum_23-05-2012/opslaan_in_html#voetnoot8">8</a>
en dienen bij vooruitbetaling te worden voldaan (zie
<a href="#Bijlage2">bijlage 2</a>). Het NFI bewaart voor dit doel,
conform de bepalingen, gedurende één jaar (te rekenen vanaf
de datum bloedafname of het verzamelen van de urine) het bloed- of
urinemonster. De wens tot het laten verrichten van een tegenonderzoek
bij bloeden urineonderzoek dient dus binnen dat jaar kenbaar te worden
gemaakt.</p>
            <p class="al">De praktische uitvoering van de organisatie rond het
tegenonderzoek is niet tot in detail wettelijk geregeld, maar wordt
overgelaten aan de afdeling Toxicologie van het NFI. Dit instituut
heeft de onderstaande procedure
opgesteld:</p>
            <ul class="expliciet whitespace-small">
<li class="li"><p class="labeled"><span class="ol">a. </span>De
verdachte of diens raadsman geeft de betreffende officier van justitie
kennis van de wens een tegenonderzoek te laten uitvoeren. De officier
van justitie deelt de verdachte schriftelijk mee welke laboratoria zijn
aangewezen om tegenonderzoek uit te voeren. De verdachte of zijn
raadsman deelt aan de officier van justitie schriftelijk mee welk
laboratorium hij heeft gekozen. De verdachte of diens raadsman neemt
tevens contact op met het uitgekozen
laboratorium.</p></li>
<li class="li"><p class="labeled"><span class="ol">b. </span>Van de zijde van de
officier van justitie wordt in vermelde brief (zie
<a href="#Bijlage1">bijlage 1</a>) de verdachte of zijn raadsman
erop gewezen, dat een alcoholbepaling door het aangewezen laboratorium
pas wordt uitgevoerd nadat de kosten vooraf zijn voldaan. Over de wijze
van betaling worden de nodige gegevens
verstrekt.</p></li>
<li class="li"><p class="labeled"><span class="ol">c. </span>De officier van justitie
geeft het NFI schriftelijk kennis van de wens van de verdachte een
tegenonderzoek te doen verrichten onder vermelding van: naam en adres
verdachte; zaaks- en identiteitsnummer, plaats en datum van
‘aanhouding’ en de naam van het uitgekozen
laboratorium.</p></li>
<li class="li"><p class="labeled"><span class="ol">d. </span>Het NFI stelt het
uitgekozen laboratorium op de hoogte van het te verwachten onderzoek.
Na bevestiging van de betaling vindt verzending van het voor het
tegenonderzoek bestemde deel van het monster
plaats.</p></li>
<li class="li"><p class="labeled"><span class="ol">e. </span>Zodra het voor het
tegenonderzoek bestemde deel van het monster is verzonden, geeft het
NFI hiervan bericht aan de betreffende officier van
justitie.</p></li>
<li class="li"><p class="labeled"><span class="ol">f. </span>Het uitgekozen laboratorium
deelt het resultaat van het tegenonderzoek mede aan de verdachte of
diens
raadsman.</p></li>
</ul>
</div>
<a name="opmerking_2463250"></a><a id="TOC_anchor_2463261" name="CIRDIV1134778"></a><div class="circulaire.divisie">
        <h3 class="kop">Vervolging</h3>
        
        
        
        
        
      </div>
<a name="opmerking_2463261"></a><a id="TOC_anchor_2463271" name="CIRDIV1134778_1"></a><div class="circulaire.divisie">
          <h3 class="kop">1.  Artikel
2.12, eerste lid WLv (idem voor artikel 2.11, tweede lid WLv,
betreffende verlenen van
luchtverkeersdiensten)</h3>
          
        </div>
<a name="opmerking_2463271"></a><a id="TOC_anchor_2463241" name="CIRDIV1134778_1_Tekst"></a><div class="tekst">
            <p class="al">Een vervolging op basis
van artikel 2.12, eerste lid WLv (dan wel artikel 2.11, tweede lid WLv
betreffende verlenen van luchtverkeersdiensten) komt in aanmerking in
de volgende
gevallen:</p>
            <ul class="expliciet whitespace-small">
<li class="li"><p class="labeled"><span class="ol">a. </span>bij
een AAG lager dan 95 µg/liter (BAG lager dan 0,22‰),
terwijl de verdachte verkeerde onder zodanige invloed van de alcohol,
waarvan hij wist of redelijkerwijs moest weten, dat het gebruik daarvan
– al dan niet in combinatie met het gebruik van een andere stof
– de vaardigheid voor het verrichten van werkzaamheden zodanig
kon verminderen, dat hij niet tot naar behoren verrichten van die
werkzaamheden in staat moest worden
geacht;<a name="voetnoot_tekst9" class="footnote" href="http://wetten.overheid.nl/BWBR0026865/geldigheidsdatum_23-05-2012/opslaan_in_html#voetnoot9">9</a>
                </p></li>
<li class="li"><p class="labeled"><span class="ol">b. </span>wanneer er andere stoffen dan alcohol
in het geding zijn, zoals drugs en/of psychotrope
stoffen;</p></li>
<li class="li"><p class="labeled"><span class="ol">c. </span>wanneer er sprake is van
andere omstandigheden dan het weigeren van de ademanalyse/bloedproef
waardoor de ademanalyse/bloedproef achterwege is
gebleven;</p></li>
<li class="li"><p class="labeled"><span class="ol">d. </span>wanneer er sprake is van
(vorm)fouten in de procedure betreffende de ademanalyse of de
bloedproef, terwijl wel aan alle vereisten voor een vervolging ex
artikel 2.12, eerste lid WLv is
voldaan.</p></li>
</ul>
</div>
<a name="opmerking_2463241"></a><a id="TOC_anchor_2463268" name="CIRDIV1134778_2"></a><div class="circulaire.divisie">
          <h3 class="kop">2.  Artikel
2.12, tweede lid WLv</h3>
          
        </div>
<a name="opmerking_2463268"></a><a id="TOC_anchor_2463233" name="CIRDIV1134778_2_Tekst"></a><div class="tekst">
            <p class="al">In deze bepaling
is de zogenaamde ‘bottle to throttle’-regel neergelegd.
In de praktijk kan het zo zijn dat de overtreding van dit feit
samenvalt met de overtreding van andere leden van artikel
2.12.</p>
            <p class="al">Echter, daarbij dient de voorkeur te worden gegeven aan
strafvervolging op grond van de andere bepalingen. Mocht – om
welke reden dan ook – de ademanalyse of de bloedproef geen of
onvoldoende bewijs leveren voor overtreding van artikel 2.12, eerste of
derde lid, dan kan nog steeds (mits er duidelijk sprake was van drinken
binnen de tien uur voor aanvang van de vlucht) de overtreding van het
tweede lid ten laste gelegd
worden.</p>
          </div>
<a name="opmerking_2463233"></a><a id="TOC_anchor_2463267" name="CIRDIV1134778_3"></a><div class="circulaire.divisie">
          <h3 class="kop">3.  Artikel
2.12, derde lid WLv (jo. artikel 2.12, zesde lid WLv betreffende het
verlenen van luchtverkeersdiensten)</h3>
          
        </div>
<a name="opmerking_2463267"></a><a id="TOC_anchor_2463238" name="CIRDIV1134778_3_Tekst"></a><div class="tekst">
            <p class="al">Wanneer met
inachtneming van de wettelijke voorschriften een adem- of bloedmonster
is genomen, zodat het resultaat van het onderzoek voor het bewijs kan
worden gebruikt, zal een vervolging op basis van artikel 2.12, derde
lid, aanhef en onder a of b WLv (jo.artikel 2.12, zesde lid WLv
betreffende het verlenen van luchtverkeersdiensten) dienen te worden
ingesteld.</p>
          </div>
<a name="opmerking_2463238"></a><a id="TOC_anchor_2463264" name="CIRDIV1134778_4"></a><div class="circulaire.divisie">
          <h3 class="kop">4.  Artikel
11.6, tweede, zesde en achtste lid
WLv</h3>
          
        </div>
<a name="opmerking_2463264"></a><a id="TOC_anchor_2463248" name="CIRDIV1134778_4_Tekst"></a><div class="tekst">
            <p class="al">Als de ademanalyse/bloedproef
wordt geweigerd, zijn er twee situaties te
onderscheiden:</p>
            <ul class="expliciet whitespace-small">
<li class="li"><p class="labeled"><span class="ol">a. </span>de
verdachte verkeerde naar het oordeel van de politie onder zodanige
invloed van de alcohol, waarvan hij wist of redelijkerwijs moest weten,
dat het gebruik daarvan – al dan niet in combinatie met het
gebruik van een andere stof – de vaardigheid voor het verrichten
van werkzaamheden, zodanig kon verminderen, dat hij niet tot het naar
behoren kunnen verrichten van dat werk in staat moest worden
geacht;</p></li>
<li class="li"><p class="labeled"><span class="ol">b. </span>de politie heeft geen of
onvoldoende bijzonderheden met betrekking tot het gedrag van verdachte
geconstateerd, zodat niet gezegd kan worden dat verdachte onder
zodanige invloed van alcohol verkeerde, al dan niet in combinatie met
het gebruik van een andere stof, dat hij niet tot behoorlijk verrichten
van werkzaamheden in staat moest worden
geacht.</p></li>
</ul>
<p class="al">Hoewel ten aanzien van het onder a
omschreven geval het theoretisch mogelijk is artikel 11.6 en artikel
2.12, eerste lid WLv cumulatief ten laste te leggen, dient zowel in dit
geval als in de situatie genoemd onder b de verdachte te worden
vervolgd ter zake van artikel 11.6
WLv.<a name="voetnoot_tekst10" class="footnote" href="http://wetten.overheid.nl/BWBR0026865/geldigheidsdatum_23-05-2012/opslaan_in_html#voetnoot10">10</a>
            </p>
          </div>
<a name="opmerking_2463248"></a><a id="TOC_anchor_2463263" name="CIRDIV1134778_5"></a><div class="circulaire.divisie">
          <h3 class="kop">5.  Artikel
11.6, negende lid, WLv</h3>
          
        </div>
<a name="opmerking_2463263"></a><a id="TOC_anchor_2463244" name="CIRDIV1134778_5_Tekst"></a><div class="tekst">
            <p class="al">Ten aanzien van artikel
11.6, negende lid WLv valt met betrekking tot ‘de verdachte die
niet in staat is zijn wil kenbaar te maken’ een drietal
situaties te
onderscheiden.</p>
            <ul class="expliciet whitespace-small">
<li class="li">
<p class="labeled"><span class="ol">• </span>De verdachte die door zijn fysieke dan wel
psychische hoedanigheid niet in staat is zijn wil kenbaar te
maken.</p>
<p class="al">Bestaat de verdenking dat hij onder invloed van alcohol
werkzaamheden verricht heeft, dan kan het bloedmonster met toestemming
van de officier van justitie, een hulpofficier van justitie of een bij
ministeriële regeling aangewezen opsporingsambtenaar, door een
arts worden afgenomen.</p>
<p class="al">Zodra de verdachte wel in staat moet
worden geacht om zijn wil kenbaar te maken, moet hem het verzoek tot
het geven van toestemming voor het onderzoek van het bloedmonster
worden voorgelegd. Weigert hij, dan kan hij vervolgd worden op basis
van artikel 11.6, negende lid WLv. Het oordeel van de medicus is
bepalend voor de beoordeling of verdachte in staat moet worden geacht
zijn wil te bepalen.</p>
<p class="al">Verleent hij zijn toestemming wel, dan
dient de normale procedure omtrent het bloedonderzoek te worden
vervolgd.</p>
</li>
<li class="li">
<p class="labeled"><span class="ol">• </span>De verdachte die niet
in staat moet worden geacht zijn wil kenbaar te maken ten gevolge van
overmatig alcoholgebruik.</p>
<p class="al">Volgens de jurisprudentie van de Hoge
Raad in soortgelijke zaken in het wegverkeer, komt ook deze categorie
in aanmerking voor de speciale behandeling van artikel 11.6, negende
lid, WLv.</p>
<p class="al">Het criterium om te bepalen of verdachte onder het
negende lid of onder de regeling van het tweede of het zesde lid valt,
ligt met name in de aanspreekbaarheid van de verdachte. Reageert hij
niet of geeft hij – al dan niet daarnaar gevraagd – aan
dat hij niet begrijpt wat er gebeurt, dan moet worden overgegaan naar
de regeling van artikel 11.6, negende lid WLv. Ook hier is het oordeel
van de arts die de bloedproef moet afnemen een goede maatstaf bij de
beantwoording van de vraag of verdachte simuleert. Een en ander moet
dan ook in het proces-verbaal verwerkt
worden.</p>
</li>
<li class="li"><p class="labeled"><span class="ol">• </span>Indien verdachte is
komen te overlijden bestaat er binnen de Wet Luchtvaart geen enkele
basis om na het overlijden alsnog bloed af te nemen. Gelet op artikel
69 WvSr vervalt het recht op strafvordering bij het overlijden van
verdachte. Zou nog steeds onduidelijkheid bestaan omtrent de
doodsoorzaak dan heeft het OM de mogelijkheid om een opdracht tot
sectie te geven (artikel 73, eerste lid, onder a Wet op de
Lijkbezorging). Vanzelfsprekend zal met die bevoegdheid uiterst
terughoudend moeten worden
omgegaan.</p></li>
</ul>
</div>
<a name="opmerking_2463244"></a><a id="TOC_anchor_2463259" name="CIRDIV1134777"></a><div class="circulaire.divisie">
        <h3 class="kop">Strafvordering</h3>
        
      </div>
<a name="opmerking_2463259"></a><a id="TOC_anchor_2463253" name="CIRDIV1134777_Tekst"></a><div class="tekst">
          <p class="al">Zie
de Richtlijn voor Strafvordering vliegen onder
invloed.</p>
        </div>
<a name="opmerking_2463253"></a><a id="TOC_anchor_2463254" name="CIRDIV1134775"></a><div class="circulaire.divisie">
        <h3 class="kop">Overgangsrecht</h3>
        
      </div>
<a name="opmerking_2463254"></a><a id="TOC_anchor_2463235" name="CIRDIV1134775_Tekst"></a><div class="tekst">
          <p class="al">Alle
feiten gepleegd na de inwerkingtreding van deze aanwijzing dienen
conform deze aanwijzing te worden
afgedaan.</p>
        </div>
<a name="opmerking_2463235"></a><a id="TOC_anchor_2463222" name="Bijlage1"></a><div class="bijlage">
      <h3 class="kop">Bijlage 1</h3>
      <div class="divisie">
        <h3 class="kop">Modelbrief</h3>
        <p class="al">ARRONDISSEMENTSPARKET
TE</p>
        <p class="al">Aan:</p>
        <p class="al">Betreft: tegenonderzoek
bloedalcoholgehalte</p>
        <p class="al">Parketnr.:</p>
        <p class="al">In
bovenvermelde zaak heeft u mij laten weten dat u een tegenonderzoek
wilt laten uitvoeren naar het bloedalcoholgehalte. U kunt hiervoor een
keuze maken uit de drie op bijgevoegd informatieblad genoemde
laboratoria. Wilt u mij schriftelijk laten weten welk laboratorium u
heeft uitgekozen, zodat ik ervoor kan zorgdragen dat het bloedmonster
naar dat laboratorium wordt verzonden.</p>
        <p class="al">Ik wijs u er nog op dat
de kosten van het tegenonderzoek voor uw rekening komen en dat het
laboratorium pas tot een tegenonderzoek overgaat nadat u het
verschuldigde bedrag aan het laboratorium heeft betaald. Voor de hoogte
van het bedrag, de manier waarop u kunt betalen en de gegevens die u
bij de betaling moet vermelden, verwijs ik ook naar bijgevoegd
informatieblad.</p>
        <p class="al">Het laboratorium zal u op de hoogte stellen van
het resultaat van het tegenonderzoek.</p>
        <p class="al">Als u binnen
veertien dagen na dagtekening van deze brief niet schriftelijk heeft
gereageerd, dan ga ik ervan uit dat u geen het tegenonderzoek wilt
laten uitvoeren.</p>
        <p class="al">De officier van
justitie,</p>
      </div>
    </div>
<a name="opmerking_2463222"></a><a id="TOC_anchor_2463220" name="Bijlage2"></a><div class="bijlage">
      <h3 class="kop">Bijlage 2</h3>
      <div class="divisie">
        <h3 class="kop">Informatieblad
tegenonderzoek bloedproef</h3>
        <p class="al">Bij de betaling
aan het laboratorium van uw keuze moet duidelijk worden vermeld:
‘tegenonderzoek bloedalcoholbepaling’ en de naam en het
adres van de verdachte. Bij gebruikmaking van een giro- of bankrekening
van een ander dan de verdachte zelf (bijvoorbeeld van echtgeno(o)t(e)
of raadsman) mag dit geen aanleiding tot misverstanden kunnen
geven.</p>
        <p class="al">De kosten van het tegenonderzoek bedragen
€ 136,13. Pas na betaling van dit bedrag voert het
laboratorium het tegenonderzoek
uit.</p>
      </div>
    </div>
<a name="opmerking_2463220"></a><a id="TOC_anchor_2463219" name="Bijlage3"></a><div class="bijlage">
      <h3 class="kop">Bijlage 3</h3>
      <div class="divisie">
        <h3 class="kop">Laboratoria</h3>
        <p class="al">het
Laboratorium van de Apotheek van het Onze-Lieve-Vrouwe
Gasthuis</p>
        <p class="al">1e Oosterparkstraat 179</p>
        <p class="al">1091 HA
Amsterdam-Oost</p>
        <p class="al">Laboratorium der Apotheek
van het Academisch Ziekenhuis Rotterdam-Dijkzigt</p>
        <p class="al">Dr.
Molenwaterplein 40</p>
        <p class="al">3015 GD
Rotterdam</p>
        <p class="al">Laboratorium der Apotheek van
het Academisch Ziekenhuis Groningen Oostersingel 59</p>
        <p class="al">Postbus
30001</p>
        <p class="al">9700 RB
Groningen</p>
      </div>
    </div>
<a name="opmerking_2463219"></a><a id="TOC_anchor_2463216" name="Bijlage4"></a><div class="bijlage">
      <h3 class="kop">Bijlage 4</h3>
      <div class="divisie">
        <h3 class="kop">Modelbrief
politie</h3>
        <p class="al">Betreft: tegenonderzoek
ademanalyse</p>
        <p class="al">Op de datum als vermeld op het formulier
ten behoeve van de afname van een bloed/urinemonster met het hieronder
aangebrachte identiteitszegel is van u een bloed-c.q. urinemonster
afgenomen door een arts in aanwezigheid van een
opsporingsambtenaar.</p>
        <p class="al">Deze afname vond plaats op uw verzoek,
nadat u de bedoelde arts opdracht had verstrekt. Het monster is
overeenkomstig het bepaalde in de regeling bloed- en urineonderzoek
gewaarmerkt, verpakt en voorzien van een genummerd en op naam gesteld
identiteitszegel. Een exemplaar hiervan is op dit formulier
aangebracht.</p>
        <p class="al">Het monster is verzonden naar het Nederlands
Forensisch Instituut. Bepaling van het alcoholgehalte zal pas
plaatsvinden nadat u een bedrag van € 91 heeft gestort op
bankrekening 192325701 t.n.v. Nederlands Forensisch Instituut, Laan van
Ypenburg 6, 2497 GB Den Haag.</p>
        <p class="al">Ruimte
voor identiteitszegel</p>
        <p class="al">Betaling van het bovenvermelde
bedrag dient uiterlijk binnen zes weken na de afname van het monster
plaats te vinden onder vermelding van het op dit formulier aangebrachte
zegelnummer. Bij het uitblijven van betaling zal na deze periode het
monster worden vernietigd. De uitslag van de alcoholbepaling wordt door
het Nederlands Forensisch Instituut zo spoedig mogelijk na ontvangst
van de betaling, doorgezonden aan het door u op het rapportformulier
vermelde adres.</p>
      </div>
    </div>
<a name="opmerking_2463216"></a>
</body>
</html>
