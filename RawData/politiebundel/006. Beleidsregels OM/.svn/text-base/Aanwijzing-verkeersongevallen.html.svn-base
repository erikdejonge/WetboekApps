<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd">
<html>
<head>
<meta content="text/html; charset=UTF-8" http-equiv="Content-type">
<title>Aanwijzing verkeersongevallen</title>
<link href="css/default.css" media="screen" type="text/css" rel="stylesheet">
<link href="css/content.css" media="screen" type="text/css" rel="stylesheet">
</head>
<body class="wettekst-inhoud">
<p>(Tekst geldend op: 23-05-2012)</p> <hr>
<a id="TOC_anchor_2462958" name="Opschrift"></a><div class="intitule">Aanwijzing
verkeersongevallen</div>
<a name="opmerking_2462958"></a><a id="TOC_anchor_2463073" name="1"></a><div class="circulaire.divisie">
        <h3 class="kop">1.  Samenvatting</h3>
        
      </div>
<a name="opmerking_2463073"></a><a id="TOC_anchor_2462965" name="1_Tekst"></a><div class="tekst">
          <p class="al">Deze
aanwijzing beoogt een kader te schetsen voor het OM en de politie bij
de beoordeling en de behandeling van verkeersovertredingen en
-misdrijven, waarbij een verkeersongeval heeft plaatsgevonden. In de
aanwijzing wordt onderscheid gemaakt in verschillende categorieën
verkeersongevallen om zodoende de plaats die ernstige
verkeersongevallen in dit geheel innemen helder voor het voetlicht te
brengen. Bijzondere aandacht wordt voorts besteed aan de juridische
begrippen schuld, opzet en causaliteit. Daarnaast is een plaats
ingeruimd voor de bespreking van de gevolgen van ernstige
verkeersongevallen. Ter ondersteuning van het in de aanwijzing
geschetste theoretische kader is een beslisschema opgenomen aan de hand
waarvan de juridische kwalificatie van een ernstig verkeersongeval kan
worden bepaald. Voorts is aandacht besteed aan een aantal in dit kader
relevante onderwerpen, zoals voorlopige hechtenis en strafvermindering.
Tot slot komen aan de orde de subjecten en objecten bij
verkeersongevallen, het rijden tijdens ontzegging of zonder rijbewijs
en de inzendtermijn van
processen-verbaal.</p>
        </div>
<a name="opmerking_2462965"></a><a id="TOC_anchor_2463076" name="2"></a><div class="circulaire.divisie">
        <h3 class="kop">2.  Achtergrond</h3>
        
        
      </div>
<a name="opmerking_2463076"></a><a id="TOC_anchor_2462966" name="2_Tekst"></a><div class="tekst">
          <p class="al">Het
hedendaagse wegverkeer is complex. Het is onvermijdelijk dat deelnemers
aan het verkeer fouten maken.</p>
          <p class="al">In beginsel ligt aan elk
verkeersongeval een overtreding van een verkeersregel ten grondslag. De
politie maakt alleen proces-verbaal op voor de gevallen waarin deze
aanwijzing dit voorschrijft.</p>

          <p class="al">Deze
aanwijzing biedt voor het Openbaar Ministerie (hierna: OM) ook het
kader voor de vervolging van ernstige
verkeersongevallen.<a name="voetnoot_tekst1" class="footnote" href="http://wetten.overheid.nl/BWBR0026862/geldigheidsdatum_23-05-2012/opslaan_in_html#voetnoot1">1</a>
In de bijlage bij deze aanwijzing zijn (kwaliteits)eisen aan de
opsporing van ernstige verkeersongevallen opgenomen.</p>
          <p class="al">Indien
sprake is van een ernstig verkeersongeval zijn veelal doden en/of
gewonden te betreuren, terwijl ook sprake kan zijn van ernstige
materiële en immateriële schade. Omdat elk ongeval op zich
zelf staat, past daarbij een aanpak en een beoordeling op
maat.</p>
          <p class="al">De aanwezigheid van een kader brengt niet mee
dat het OM in alle gevallen vervolgt. Bij veel lichte aanrijdingen met
enige materiële schade zal dat niet het geval zijn. Deze
aanwijzing strekt er mede toe aan de politie duidelijk te maken van
welke verkeersongevallen een proces-verbaal wordt
verwacht.</p>
        </div>
<a name="opmerking_2462966"></a><a id="TOC_anchor_2463074" name="2_CIRDIV1134687"></a><div class="circulaire.divisie">
          <h3 class="kop">Andere
aanwijzingen</h3>
          
        </div>
<a name="opmerking_2463074"></a><a id="TOC_anchor_2462968" name="2_CIRDIV1134687_Tekst"></a><div class="tekst">
            <p class="al">Deze aanwijzing past binnen het
geheel van beleidsregels van het OM over afhandeling van
verkeersongevallen, te
weten:</p>
            <ul class="expliciet whitespace-small">
<li class="li"><p class="labeled"><span class="ol">– </span>Richtlijn
voor strafvordering
verkeersongevallen;</p></li>
<li class="li"><p class="labeled"><span class="ol">– </span>Aanwijzing
informatieverstrekking
verkeersongevallen;</p></li>
<li class="li"><p class="labeled"><span class="ol">– </span>Aanwijzing
verlaten plaats ongeval (art. 7 WVW
1994);</p></li>
<li class="li"><p class="labeled"><span class="ol">– </span>Richtlijn voor
strafvordering verlaten plaats
ongeval.</p></li>
</ul>
</div>
<a name="opmerking_2462968"></a><a id="TOC_anchor_2463102" name="3"></a><div class="circulaire.divisie">
        <h3 class="kop">3.  Opsporing</h3>
        
        
        
        
        
        
      </div>
<a name="opmerking_2463102"></a><a id="TOC_anchor_2463078" name="3_31"></a><div class="circulaire.divisie">
          <h3 class="kop">3.1.  Algemeen</h3>
          
        </div>
<a name="opmerking_2463078"></a><a id="TOC_anchor_2462970" name="3_31_Tekst"></a><div class="tekst">
            <p class="al">De
politieambtenaar dient indien mogelijk bij ieder verkeersongeval
waarvoor zijn assistentie is ingeroepen door middel van een ademtest te
controleren of bij de betrokken bestuurders sprake is van mogelijk
strafbaar gebruik van
alcohol.</p>
          </div>
<a name="opmerking_2462970"></a><a id="TOC_anchor_2463080" name="3_32"></a><div class="circulaire.divisie">
          <h3 class="kop">3.2.  Begripsbepalingen</h3>
          
        </div>
<a name="opmerking_2463080"></a><a id="TOC_anchor_2462973" name="3_32_Tekst"></a><div class="tekst">
            <ul class="ongemarkeerd ">
<li class="li">
<p class="al">
                  <em class="cur">Verkeersongeval:</em> 
Een gebeurtenis op een voor het rij- en ander verkeer openstaande weg,
die verband houdt met het verkeer tengevolge waarvan schade is ontstaan
en/of ten gevolge waarvan één of meerdere weggebruikers zijn
overleden en/of gewond geraakt met uitzondering van een gebeurtenis
waarbij uitsluitend voetgangers zijn betrokken. Onder voetgangers wordt
niet verstaan personen die zich voortbewegen met een hulpmiddel zoals
rollerskates en skateboards.</p>
<p class="al">(NB: art. 5, 6 en 7 WVW 1994 zaken
kunnen ook buiten de weg zijn
gepleegd).</p>
</li>
<li class="li"><p class="al">
                  <em class="cur">Kenmerkenmelding:</em> 
een melding met niet tot personen herleidbare primaire kenmerken van
een verkeersongeval aan het Ministerie van Verkeer en Waterstaat,
Directoraat Generaal Rijkswaterstaat
(DGR).</p></li>
<li class="li"><p class="al">
                  <em class="cur">Proces-verbaal:</em> 
Ambtelijk verslag, zoals bedoeld in artikel 152 en 153 Wetboek van
strafvordering (WvSv) opgemaakt ten behoeve van een mogelijke
strafrechtelijke vervolging door het
OM.</p></li>
<li class="li"><p class="al">
                  <em class="cur">Lichte
schade (UMS-):</em>  Blik- en krasschade; uitsluitend
materiële schade waarbij het voertuig zijn weg zonder gevaar voor
het overige verkeer kan
vervolgen.</p></li>
<li class="li"><p class="al">
                  <em class="cur">Meer
dan lichte schade (UMS+):</em>  Uitsluitend
materiële schade waarbij het voertuig zijn weg niet zonder gevaar
voor het overige verkeer kan
vervolgen.</p></li>
<li class="li"><p class="al">
                  <em class="cur">Licht
letsel: </em> Bijvoorbeeld: een blauw oog, bloedneus,
tand door de lip, lichte kneuzingen, lichte ontvellingen,
bloeduitstortingen, lichte snijwonden, verstuikingen en een lichte
shock. Kortom: letsel waarvoor in de regel geen medische hulp hoeft te
worden
ingeroepen.</p></li>
<li class="li"><p class="al">
                  <em class="cur">Meer
dan licht letsel:</em>  Letsel voor de behandeling
waarvan hulp van een arts of medisch specialist dient te worden
ingeroepen, zoals wonden waarvoor hechtingen nodig zijn, een
hersenschudding, zwaardere kneuzingen of ontvellingen, schade aan het
gebit en wonden die littekens in het gezicht tot gevolg kunnen hebben.
Er is geen sprake van ziekenhuisopname. Het betreft letsel dat niet
valt onder zwaar lichamelijk letsel zoals begrepen in art. 82
Wetboek van Strafrecht
(Sr).</p></li>
<li class="li"><p class="al">
                  <em class="cur">Zwaar
lichamelijk letsel:</em>  Hetgeen in art. 82 Sr.
onder zwaar lichamelijk letsel wordt begrepen, alsmede letsel dat in
normaal spraakgebruik als zodanig wordt aangeduid. Van belang zijn
daarbij de aard van het letsel, de eventuele noodzaak en aard van
medisch ingrijpen en het uitzicht op (volledig)
herstel<a name="voetnoot_tekst2" class="footnote" href="http://wetten.overheid.nl/BWBR0026862/geldigheidsdatum_23-05-2012/opslaan_in_html#voetnoot2">2</a>
.</p></li>
</ul>
</div>
<a name="opmerking_2462973"></a><a id="TOC_anchor_2463095" name="3_33"></a><div class="circulaire.divisie">
          <h3 class="kop">3.3.  Criteria
en eisen proces-verbaal</h3>
          
          
          
          
          
          
        </div>
<a name="opmerking_2463095"></a><a id="TOC_anchor_2462975" name="3_33_Tekst"></a><div class="tekst">

            <p class="al">In deze aanwijzing ten
behoeve van vervolging door het OM wordt aan de politie kenbaar gemaakt
in welke gevallen proces-verbaal wordt opgemaakt. In de hierna onder
<a href="#3/33/331">par 3.3.1. t/m 3.3.5</a>. genoemde gevallen wordt proces-verbaal
opgemaakt.<a name="voetnoot_tekst3" class="footnote" href="http://wetten.overheid.nl/BWBR0026862/geldigheidsdatum_23-05-2012/opslaan_in_html#voetnoot3">3</a>
            </p>
            <p class="al">Indien geen proces-verbaal wordt opgemaakt, maar wel een
politieambtenaar ter plaatse van het ongeval aanwezig is geweest, is
het raadzaam om een mutatie op te maken over de schade en het letsel,
waarin zodanig gegevens zijn vastgelegd dat daarop op een later
tijdstip nl. ten behoeve van een eventuele schadeafwikkeling een beroep
kan worden gedaan. E.e.a. bevordert de civielrechtelijke afwikkeling
van de schade ten behoeve van het
slachtoffer.</p>
          </div>
<a name="opmerking_2462975"></a><a id="TOC_anchor_2463083" name="3_33_331"></a><div class="circulaire.divisie">
            <h3 class="kop">3.3.1.  Ernstige
overtreding van de verkeerswetgeving</h3>
            
          </div>
<a name="opmerking_2463083"></a><a id="TOC_anchor_2462977" name="3_33_331_Tekst"></a><div class="tekst">

              <p class="al">Wanneer
bij een verkeersongeval uit het oogpunt van verkeersveiligheid sprake
is van een ernstige
overtreding<a name="voetnoot_tekst4" class="footnote" href="http://wetten.overheid.nl/BWBR0026862/geldigheidsdatum_23-05-2012/opslaan_in_html#voetnoot4">4</a>
van de verkeerswetgeving, waarbij de verdachte een voorzienbaar gevaar
heeft doen ontstaan, wordt <em class="vet">altijd</em>
proces-verbaal
opgemaakt.</p>
            </div>
<a name="opmerking_2462977"></a><a id="TOC_anchor_2463084" name="3_33_332"></a><div class="circulaire.divisie">
            <h3 class="kop">3.3.2.  Lichamelijk
letsel/dood</h3>
            
          </div>
<a name="opmerking_2463084"></a><a id="TOC_anchor_2462978" name="3_33_332_Tekst"></a><div class="tekst">
              <p class="al">Wanneer het verkeersongeval de
dood, zwaar lichamelijk letsel of zodanig lichamelijk letsel dat
daaruit tijdelijke ziekte of verhindering in de uitoefening van de
normale bezigheden ontstaat, tot gevolg heeft, wordt proces-verbaal ter
zake artikel 6 WVW 1994 opgemaakt. .</p>
              <p class="al">Indien de enige
verdachte bij een verkeersongeval is overleden, wordt geen
proces-verbaal ten behoeve van de vervolging opgemaakt, omdat het recht
op strafvordering vervalt door de dood van de verdachte (art. 69
Sr.). In een dergelijke situatie kan worden volstaan met het opmaken
van een proces-verbaal van bevindingen met (indien opgemaakt) een door
een medewerker van de verkeersongevallendienst opgemaakt proces-verbaal
ter zake het sporenonderzoek op de ongevalslocatie en het technisch
onderzoek aan het
voertuig.</p>
            </div>
<a name="opmerking_2462978"></a><a id="TOC_anchor_2463088" name="3_33_333"></a><div class="circulaire.divisie">
            <h3 class="kop">3.3.3.  Medische
behandeling in ziekenhuis ten gevolge van
letsel</h3>
            
            
          </div>
<a name="opmerking_2463088"></a><a id="TOC_anchor_2462980" name="3_33_333_Tekst"></a><div class="tekst">
              <p class="al">Buiten de gevallen zoals bedoeld onder
<a href="#3/33/332">3.3.2</a> wordt proces-verbaal opgemaakt wanneer een verkeersongeval letsel
tot gevolg heeft waardoor een betrokkene in het ziekenhuis een medische
behandeling moet ondergaan. Indien van behandeling geen sprake is, maar
alleen van verblijf in verband met observatie of onderzoek of een
situatie waarin sprake is van één slachtoffer dat tevens
enige verdachte is, kan – in deze gevallen – worden
volstaan met een
kenmerkenmelding.</p>
            </div>
<a name="opmerking_2462980"></a><a id="TOC_anchor_2463086" name="3_33_333_CIRDIV1134691"></a><div class="circulaire.divisie">
              <h3 class="kop">Toelichting</h3>
              
            </div>
<a name="opmerking_2463086"></a><a id="TOC_anchor_2462982" name="3_33_333_CIRDIV1134691_Tekst"></a><div class="tekst">
                <p class="al">In
het algemeen betekent het bovenstaande dat proces-verbaal moet worden
opgemaakt, indien één der betrokkenen van de plaats van het
ongeval naar het ziekenhuis wordt vervoerd. Indien later bij het
onderzoek blijkt dat er slechts sprake is van licht letsel en
behandeling in het ziekenhuis niet nodig was, kan van het opmaken van
proces-verbaal worden afgezien. De behandelend politieambtenaar dient
daarover informatie in te winnen bij het slachtoffer of bij de
behandelend arts.</p>
                <p class="al">In het geval dat een verkeersslachtoffer niet
meteen naar het ziekenhuis wordt vervoerd, maar korte tijd later toch
in het ziekenhuis moet worden opgenomen ter behandeling van letsel
tengevolge van het ongeval, dient, als dit bekend wordt, alsnog
proces-verbaal te worden opgemaakt. Hierbij kan worden gedacht aan een
later herkende botbreuk of aan inwendig letsel dat zich pas later
openbaart.</p>
              </div>
<a name="opmerking_2462982"></a><a id="TOC_anchor_2463090" name="3_33_334"></a><div class="circulaire.divisie">
            <h3 class="kop">3.3.4.  Alcohol-
en/of drugsgebruik</h3>
            
          </div>
<a name="opmerking_2463090"></a><a id="TOC_anchor_2462985" name="3_33_334_Tekst"></a><div class="tekst">
              <p class="al">Indien het vermoeden bestaat
dat het verkeersongeval (mede) te wijten is aan het gebruik van
alcohol- en/of drugs wordt ten aanzien van bestuurders altijd
proces-verbaal opgemaakt ter zake van overtreding van art. 8 WVW
1994. Van de overige gepleegde delicten wordt proces-verbaal opgemaakt
indien sprake is van de in <a href="#3/33/331">3.3.1</a> genoemde ernstige overtreding van
verkeerswetgeving.</p>
              <p class="al">In die gevallen dat sprake is van het onder
invloed veroorzaken van een (ernstig) verkeersongeval en voor beide
strafbare feiten separaat proces-verbaal wordt opgemaakt in plaats van
één totaal proces-verbaal, dienen die – met verwijzing
naar elkaar – binnen de daarvoor gestelde termijnen te worden
ingezonden. In geval sprake is van invordering van een rijbewijs dient
een proces-verbaal van invordering van het rijbewijs te worden gemaakt.
(art. 164, lid 4, WVW 1994)</p>
              <p class="al">Schematisch
overzicht criteria opmaken proces-verbaal bij
verkeersongevallen</p>
              <div xs="http://www.w3.org/2001/XMLSchema" class="plaatje"> [Illustratie Verwijderd]</div>
            </div>
<a name="opmerking_2462985"></a><a id="TOC_anchor_2463092" name="3_33_335"></a><div class="circulaire.divisie">
            <h3 class="kop">3.3.5.  Verkeersongevallen
waarbij een politievoertuig of een politieambtenaar in uniform is
betrokken</h3>
            
          </div>
<a name="opmerking_2463092"></a><a id="TOC_anchor_2462986" name="3_33_335_Tekst"></a><div class="tekst">
              <p class="al">Buiten de verkeersongevallen genoemd
onder <a href="#3/33/331">3.3.1 tot en met 3.3.4</a> moet bij verkeersongevallen waarbij een
dienstvoertuig van de politie of een politieambtenaar in uniform is
betrokken ter waarborging van de objectiviteit overleg plaatsvinden met
de officier van justitie. Naast vooroverleg wordt een mutatie waarin
voldoende gegevens zijn opgenomen om het ongeval te beoordelen en een
situatietekening opgemaakt waarvan een kopie wordt toegezonden aan het
OM. De officier van justitie bepaalt of en door welke instantie of
opsporingsfunctionaris proces-verbaal wordt opgemaakt.</p>
              <p class="al">Voorts
hanteert het OM bij ongevallen met een politievoertuig het uitgangspunt
dat het onderzoek in beginsel en bij voorkeur nooit door hetzelfde
onderdeel van de lokale politie wordt verricht, maar altijd door een
ander onderdeel dan datgene waarvan de betrokken functionaris deel
uitmaakt.</p>
              <p class="al">N.B. Indien sprake is van een ernstig verkeersongeval
is eveneens het gestelde onder <a href="#4/41">4.1</a> van
toepassing</p>
            </div>
<a name="opmerking_2462986"></a><a id="TOC_anchor_2463096" name="3_34"></a><div class="circulaire.divisie">
          <h3 class="kop">3.4.  Twijfelgevallen</h3>
          
        </div>
<a name="opmerking_2463096"></a><a id="TOC_anchor_2462989" name="3_34_Tekst"></a><div class="tekst">
            <p class="al">Indien
op de plaats van een verkeersongeval wordt getwijfeld of ter zake van
het ongeval proces-verbaal moet worden opgemaakt, wordt het
sporenonderzoek, alsmede het verhoren van de betrokkenen en eventuele
getuigen zo veel mogelijk afgerond. Dit om te voorkomen dat gegevens
die nodig zijn voor de eventuele verdere afwikkeling van het ongeval,
verloren gaan. De politieambtenaar informeert de betrokkenen voor zover
mogelijk over de verdere afwikkeling van het verkeersongeval. Hierbij
onthoudt hij zich van inhoudelijke uitspraken over de vervolging in de
strafzaak aan nabestaanden of slachtoffers. Dit is specifiek aan het OM
voorbehouden.</p>
            <p class="al">De politieambtenaar zal in geval van twijfel of
sprake is van een proces-verbaalwaardige situatie aan een
aanrijdingselecteur moeten rapporteren. Per politieregio dienen
één of meer opsporingsambtenaren als aanrijdingselecteur te
zijn aangewezen die dergelijke rapporten beoordelen. Zij beslissen op
basis van de rapportage of het gedrag van de verdachte proces-verbaal
waardig is. Hierbij wordt zo nodig overleg gevoerd met het
OM.</p>
          </div>
<a name="opmerking_2462989"></a><a id="TOC_anchor_2463098" name="3_35"></a><div class="circulaire.divisie">
          <h3 class="kop">3.5.  Eisen
proces-verbaal artikel 6 WVW 1994 of 287
Sr.</h3>
          
        </div>
<a name="opmerking_2463098"></a><a id="TOC_anchor_2462990" name="3_35_Tekst"></a><div class="tekst">
            <p class="al">Hoge eisen moeten worden gesteld aan het
veiligstellen van sporen en de kwaliteit van het opsporingsonderzoek
door de politie (zie de bijlage ‘De Opsporing’). Als
sprake is van doden of gewonden zal de politie een proces-verbaal
opmaken dat voorziet in een mogelijke vervolging op grond van
artikel 6 WVW 1994 of artikel 287 Sr, tenzij de
aanrijdingselecteur na overleg met het OM meent dat daarvan kan worden
afgezien. In dat geval wordt in het proces-verbaal vermeld met wie
wanneer is gesproken en wat de redenen zijn om af te zien van een
proces-verbaal ex artikel 6 WVW 1994.</p>
            <p class="al">Voor de
waarheidsvinding is ondermeer het volgende van
belang:</p>
            <ul class="expliciet whitespace-small"><li class="li"><p class="labeled"><span class="ol">• </span>Onder omstandigheden kunnen in een blackbox
opgeslagen gegevens opheldering geven over de kort voor het ernstige
verkeersongeval gereden snelheid, vooral in die gevallen waarbij
remsporen, getuigen of ernstige voertuigvervormingen
ontbreken.<a name="voetnoot_tekst5" class="footnote" href="http://wetten.overheid.nl/BWBR0026862/geldigheidsdatum_23-05-2012/opslaan_in_html#voetnoot5">5</a>
                </p></li></ul>
</div>
<a name="opmerking_2462990"></a><a id="TOC_anchor_2463100" name="3_36"></a><div class="circulaire.divisie">
          <h3 class="kop">3.6.  Medische
verklaringen<a name="voetnoot_tekst6" class="footnote" href="http://wetten.overheid.nl/BWBR0026862/geldigheidsdatum_23-05-2012/opslaan_in_html#voetnoot6">6</a>
            </h3>
          
        </div>
<a name="opmerking_2463100"></a><a id="TOC_anchor_2462992" name="3_36_Tekst"></a><div class="tekst">
            <p class="al">Naast de eigen verklaring van het slachtoffer
over aard en duur van het lichamelijk letsel is de bewijswaarde van de
medische verklaring bij artikel 6 WVW 1994 zaken essentieel. Het
is van belang om het slachtoffer tijdens het verhoor direct te vragen
om toestemming tot gebruik van medische gegevens.</p>
            <p class="al">De
rapportage/medische verklaring dient tenminste aan de volgende eisen te
voldoen.</p>
            <ul class="expliciet whitespace-small">
<li class="li"><p class="labeled"><span class="ol">• </span>vermelding
van datum en tijdstip waarop de arts het slachtoffer/de gewonde heeft
onderzocht;</p></li>
<li class="li"><p class="labeled"><span class="ol">• </span>een
gedetailleerde/exacte beschrijving van het/de waargenomen letsel(s);
e.e.a. in een leesbaar handschrift en in voor de medische leek
begrijpelijk Nederlands. Medisch jargon en termen in het Latijn mogen
ook, doch behoeven uitleg;</p></li>
<li class="li"><p class="labeled"><span class="ol">• </span>een
duidelijke omschrijving van de (eventuele) medische ingrepen die hebben
plaatsgevonden (aantal hechtingen, operaties, reanimatie
e.d.);</p></li>
<li class="li"><p class="labeled"><span class="ol">• </span>de duur van de
herstelperiode of een reële
schatting/prognose;</p></li>
<li class="li"><p class="labeled"><span class="ol">• </span>een
prognose over al dan niet volledig herstel en/of de suggestie om (na
een nader aan te geven periode) tot een medisch vervolgonderzoek over
te gaan;</p></li>
<li class="li"><p class="labeled"><span class="ol">• </span>de vermelding van
voorzienbare blijvende of tijdelijke ongeschiktheid of verhindering van
de normale bezigheden;</p></li>
<li class="li"><p class="labeled"><span class="ol">• </span>de
vermelding van een (eventuele) ziekenhuisopname en de te verwachten
duur daarvan;</p></li>
<li class="li"><p class="labeled"><span class="ol">• </span>de beschrijving
van een (eventueel) behandelplan en/of de
vervolgbehandelingen;</p></li>
<li class="li"><p class="labeled"><span class="ol">• </span>de
vermelding van (eventuele) consequenties op langere termijn
(bijvoorbeeld de noodzaak van plastische
chirurgie).</p></li>
</ul>
<p class="al">Het is van belang dat de medische
verklaringen aan de politie worden toegezonden en niet aan de
parketten, omdat de zaken nog niet bij parketten ingeschreven zijn. Het
strekt voorts tot aanbeveling dat parketten met de ziekenhuisdirecties
of medisch specialisten afspraken maken die kunnen leiden tot een
centrale helpdesk of contactpersoon bij het ziekenhuis of maatschap van
medische specialisten tot wie de medewerkers van de parketten zich
kunnen richten met betrekking tot eventuele vragen over de inhoud van
medische verklaringen.</p>
            <p class="al">In een aantal gevallen zal de
politie om duidelijkheid te krijgen over de herstelduur contact opnemen
met de (huis)arts van het slachtoffer. Voor het verkrijgen van deze
informatie dient het slachtoffer om privacyredenen vooraf toestemming
te verlenen. De vraag om toestemming en de verleende toestemming moeten
expliciet worden vermeld in het proces-verbaal, omdat deze
informatieverzameling primair tot doel heeft het verzamelen van bewijs
betreffende het bestanddeel ‘zwaar lichamelijk letsel
of…..’.</p>
            <p class="al">Aan de hand van verklaringen van
ondermeer de huisarts zal het aan de rechter voor te leggen
strafdossier inzicht moeten geven over de
herstelduur.</p>
            <p class="al">Met toestemming van het slachtoffer kan
navraag over de herstelduur bij een ARBO-arts worden
gedaan.</p>
          </div>
<a name="opmerking_2462992"></a><a id="TOC_anchor_2463110" name="4"></a><div class="circulaire.divisie">
        <h3 class="kop">4.  Subjecten
bij ernstige
verkeersongevallen</h3>
        
        
        
      </div>
<a name="opmerking_2463110"></a><a id="TOC_anchor_2463105" name="4_41"></a><div class="circulaire.divisie">
          <h3 class="kop">4.1.  Bestuurders
voorrangsvoertuigen.</h3>
          
        </div>
<a name="opmerking_2463105"></a><a id="TOC_anchor_2462995" name="4_41_Tekst"></a><div class="tekst">
            <p class="al">Brandweer, politie,
ambulance<a name="voetnoot_tekst7" class="footnote" href="http://wetten.overheid.nl/BWBR0026862/geldigheidsdatum_23-05-2012/opslaan_in_html#voetnoot7">7</a>
en een aantal door de Minister van Verkeer en Waterstaat aangewezen
hulpverleningsdiensten voeren blauw zwaai- flits- of knipperlicht en
een tweetonige hoorn om kenbaar te maken dat zij een dringende taak
vervullen. Als deze diensten dergelijke signalen voeren, wordt van
overige weggebruikers verwacht dat voorrang en vrije doorgang wordt
verleend aan deze hulpverleningsdiensten. Daarnaast stelt het gebruik
van signalen, de rijsnelheid, de mate van spoed en de intensiteit van
het overige verkeer hoge eisen aan de bestuurder van een dergelijk
voertuig.</p>
            <p class="al">Het rijden met een voorrangsvoertuig vrijwaart de
bestuurder niet van vervolging voor artikel 5 of artikel 6
WVW 1994, wanneer een verkeersongeval ontstaat. Het is daarom bij
verkeersongevallen met voorrangsvoertuigen van groot belang dat op
zorgvuldige wijze sporen en verklaringen worden vastgelegd. De
behandelende officier van justitie dient daarbij telkens een afweging
te maken of en in hoeverre het onderzoek door het lokale politiekorps
dient te worden verricht, dan wel dat in het kader van een zo integer
mogelijke procedure het onderzoek(deel) dient te worden opgedragen aan
een ander korps of het KLPD.</p>
            <p class="al">Het OM hanteert bij ongevallen met
een politievoertuig het uitgangspunt dat het onderzoek in beginsel en
bij voorkeur nooit door hetzelfde onderdeel van de lokale politie wordt
verricht, maar altijd door een ander onderdeel dan datgene waarvan de
betrokken functionaris deel uitmaakt. Ten behoeve van het onderzoek kan
een politievoertuig technisch worden onderzocht door eveneens een niet
betrokken dienstonderdeel van politie. Het OM kan ook overwegen om de
Rijksrecherche onderzoek te laten doen naar de betrokkenheid van de
politiefunctionaris/het politievoertuig bij het ongeval.</p>

            <p class="al">Als
voertuigen van hulpdiensten betrokken zijn bij een verkeersongeval, is
het zowel voor de politie gedurende het opsporingsonderzoek als voor
het OM ter zake de strafrechtelijke vervolging van belang om rekening
te houden met de Regeling optische en geluidssignalen 2009 van 23
februari 2009 en de inhoud van de artikelen 29, 30b en 91 RVV
1990. Er bestaan brancherichtlijnen die werkgevers en personeel een
handreiking bieden bij het op verantwoorde wijze toepassen van
regelgeving over het gebruik van optische en geluidssignalen en de
opleiding
daarvoor<a name="voetnoot_tekst8" class="footnote" href="http://wetten.overheid.nl/BWBR0026862/geldigheidsdatum_23-05-2012/opslaan_in_html#voetnoot8">8</a>
. Het OM kan bij de beoordeling van de strafzaak voor zover van
toepassing de brancherichtlijnen van de politie, brandweer en de
spoedeisende medische hulpverlening betrekken. Tevens dient antwoord te
worden verkregen op de vraag of in het voertuig van de hulpdienst een
blackbox of UDS (Unfall Daten Speicher) aanwezig was en zo ja wat de
analyse daarvan heeft opgeleverd in relatie tot de mate van
schuld.</p>

            <p class="al">Als de feitelijke bestuurder van de zogenoemde
wagencommandant een opdracht of een commando heeft gekregen om bijv. te
snel te rijden of de optische en geluidssignalen te voeren, kan dat
aanleiding zijn om naast de feitelijke bestuurder ook de
wagencommandant vanwege deelnemingsvormen te horen. Bij het opmaken van
het proces-verbaal zal daarmee rekening worden
gehouden<a name="voetnoot_tekst9" class="footnote" href="http://wetten.overheid.nl/BWBR0026862/geldigheidsdatum_23-05-2012/opslaan_in_html#voetnoot9">9</a>
.</p>
          </div>
<a name="opmerking_2462995"></a><a id="TOC_anchor_2463107" name="4_42"></a><div class="circulaire.divisie">
          <h3 class="kop">4.2.  Slachtoffers</h3>
          
        </div>
<a name="opmerking_2463107"></a><a id="TOC_anchor_2462997" name="4_42_Tekst"></a><div class="tekst">
            <p class="al">De
hier besproken verkeersongevallen hebben soms doden of zwaar gewonde
slachtoffers tot gevolg. Op politie en justitie rust de plicht uiterst
behoedzaam en zorgvuldig met belangen van nabestaanden en slachtoffers
om te gaan. Correcte bejegening staat voorop.</p>
            <p class="al">In de
Aanwijzing spreekrecht en schriftelijke slachtofferverklaring wordt
nader ingegaan op slachtofferzorg in misdrijven ter zake artikel 6
WVW 1994 en 287 Sr.</p>

            <p class="al">Op deze plaats wordt volstaan met enerzijds
een verwijzing naar de inhoud van die aanwijzing. Anderzijds wordt er
aan gehecht ook hier op te merken dat het slachtofferbelang meebrengt
dat slachtoffers nadrukkelijk gewezen moeten worden op het feit dat zij
zich met het spreekrecht dienen te beperken tot de gevolgen die het ten
laste gelegde feit bij hen teweeg heeft
gebracht.<a name="voetnoot_tekst10" class="footnote" href="http://wetten.overheid.nl/BWBR0026862/geldigheidsdatum_23-05-2012/opslaan_in_html#voetnoot10">10</a>
            </p>
            <p class="al">Als tussen de politie en (de nabestaanden van) het
slachtoffer contacten zijn geweest dient een korte vermelding over de
inhoud daarvan in het proces-verbaal te worden opgenomen. Als de
politie daarvan heeft afgezien of als er geen contact is geweest, dient
daarvan eveneens in het proces-verbaal melding te worden
gemaakt.</p>
            <p class="al">Het kan dienstig zijn dat het OM de rechter
op de hoogte brengt van de emotionele gevolgen voor de nabestaanden van
een overleden slachtoffer of het slachtoffer en diens gezinsleden. Het
is daarbij van belang dat de verdediging en de rechter inzicht krijgen
in de actuele stand van zaken van het letsel of de gezondheidstoestand
van het slachtoffer.</p>
            <p class="al">Het is voor de rechter ook van belang te
weten of de verdachte contact heeft opgenomen met nabestaanden of het
slachtoffer.</p>
            <p class="al">Als sprake is van een wegsituatie,
waarvan bekend is dat daarop herhaaldelijk ongevallen plaatsvinden, kan
het voor slachtoffers of nabestaanden van belang zijn om eventueel van
de wegbeheerder te vernemen welke maatregelen ter voorkoming van
herhaling zijn
genomen.</p>
          </div>
<a name="opmerking_2462997"></a><a id="TOC_anchor_2463108" name="4_43"></a><div class="circulaire.divisie">
          <h3 class="kop">4.3.  Minderjarigen</h3>
          
        </div>
<a name="opmerking_2463108"></a><a id="TOC_anchor_2462998" name="4_43_Tekst"></a><div class="tekst">
            <p class="al">Personen
van 12 jaar en ouder die een ernstig verkeersongeval hebben veroorzaakt
dienen te worden aangemerkt als verdachte en te worden verhoord. Bij
strafrechtelijke minderjarigen moeten ouders, voogd of bewindvoerder
altijd in kennis worden gesteld en dient van deze kennisgeving door de
politie in het proces-verbaal melding te worden
gemaakt.</p>
          </div>
<a name="opmerking_2462998"></a><a id="TOC_anchor_2463112" name="5"></a><div class="circulaire.divisie">
        <h3 class="kop">5.  Lading/voertuiggebrek</h3>
        
      </div>
<a name="opmerking_2463112"></a><a id="TOC_anchor_2463000" name="5_Tekst"></a><div class="tekst">
          <p class="al">Ernstige
ongevallen ontstaan soms door afgevallen lading. Naast schuld bij de
bestuurder dient tevens bij een oorzakelijk verband tussen afgevallen
lading door het niet voldoende gezekerd zijn of technische gebreken en
verkeersongevallen in het opsporingsonderzoek aandacht te worden
besteed aan de rol van de werkgever en/of vervoerder. Daarom moet in
zaken waarin de afgevallen lading/het technische gebrek een rol speelt
altijd de werkgever en/of vervoerder te worden gehoord en –
indien nodig – proces-verbaal tegen deze laatste(n) te worden
opgemaakt. Door de Europese Commissie is de publicatie Cargo Securing
for Road Transport uitgegeven, waarin de EN norm 12195 is uitgewerkt.
Het is aan te bevelen dat de politie in het opsporingsonderzoek
aangeeft of de in deze publicatie opgenomen beladingsrichtlijnen ten
aanzien van de EN norm 12195 zijn nageleefd. Bij technische gebreken is
denkbaar dat de werkgever van de vrachtwagenbestuurder wordt vervolgd
voor deelnemingsvormen van 6 WVW
1994.</p>
        </div>
<a name="opmerking_2463000"></a><a id="TOC_anchor_2463115" name="6"></a><div class="circulaire.divisie">
        <h3 class="kop">6.  Levertijd
proces-verbaal</h3>
        
      </div>
<a name="opmerking_2463115"></a><a id="TOC_anchor_2463002" name="6_Tekst"></a><div class="tekst">
          <p class="al">Het is van belang
rekening te houden met de belangen van slachtoffers en nabestaanden.
Een spoedige afhandeling van de strafzaak staat dit belang ten
dienste.</p>
          <p class="al">Het lokale OM zal met de politie afspraken moeten
maken om bij ernstige verkeersongevallen het opsporingsonderzoek snel
af te ronden, inclusief inzending van het volledige
proces-verbaal.</p>

          <p class="al">Als uitgangspunt geldt: inzending van het
proces-verbaal binnen 60 dagen na de
pleegdatum.<a name="voetnoot_tekst11" class="footnote" href="http://wetten.overheid.nl/BWBR0026862/geldigheidsdatum_23-05-2012/opslaan_in_html#voetnoot11">11</a>
          </p>
        </div>
<a name="opmerking_2463002"></a><a id="TOC_anchor_2463117" name="7"></a><div class="circulaire.divisie">
        <h3 class="kop">7.  Informatieverstrekking</h3>
        
      </div>
<a name="opmerking_2463117"></a><a id="TOC_anchor_2463005" name="7_Tekst"></a><div class="tekst">
          <p class="al">De
gegevens die een politieambtenaar noteert, vormen de basis van het
eventueel op te maken proces-verbaal. Daarnaast worden de gegevens ook
gebruikt voor de civielrechtelijke afwikkeling, zodat de schade van de
betrokkenen snel en praktisch kan worden geregeld. Hiertoe verstrekt de
politie gegevens van verkeersongevallen aan de Stichting Processen
Verbaal. De registratie van verkeersongevallen wordt ook gebruikt ter
onderbouwing van aanbevelingen of beslissingen betreffende
infrastructurele aanpassingen, wetenschappelijk onderzoek en/of gericht
verkeerstoezicht door de politie en verkeersongevalgegevens mogen om
deze reden door de politie aan de DGR(VenW) en de SWOV worden
verstrekt.</p>
          <p class="al">(Zie de Aanwijzing Informatieverstrekking
Verkeersongevallen).</p>
        </div>
<a name="opmerking_2463005"></a><a id="TOC_anchor_2463120" name="8"></a><div class="circulaire.divisie">
        <h3 class="kop">8.  Vervolging</h3>
        
      </div>
<a name="opmerking_2463120"></a><a id="TOC_anchor_2463119" name="8_81"></a><div class="circulaire.divisie">
          <h3 class="kop">8.1.  Vervolging
bij ernstige verkeersongevallen</h3>
          
        </div>
<a name="opmerking_2463119"></a><a id="TOC_anchor_2463007" name="8_81_Tekst"></a><div class="tekst">
            <p class="al">Ernstige
verkeersongevallen kunnen te wijten zijn aan (zeer) onvoorzichtig
rijgedrag. De gevolgen hiervan kunnen ingrijpend zijn. Indien een
weggebruiker tijdens het rijden onacceptabele risico’s neemt met
een ernstig verkeersongeval tot gevolg, zal het OM de zaak op basis van
deze aanwijzing
vervolgen.</p>
          </div>
<a name="opmerking_2463007"></a><a id="TOC_anchor_2463141" name="9"></a><div class="circulaire.divisie">
        <h3 class="kop">9.  Categorieën
verkeersongevallen</h3>
        
        
        
        
        
        
        
        
      </div>
<a name="opmerking_2463141"></a><a id="TOC_anchor_2463123" name="9_91"></a><div class="circulaire.divisie">
          <h3 class="kop">9.1.  Inleiding</h3>
          
        </div>
<a name="opmerking_2463123"></a><a id="TOC_anchor_2463008" name="9_91_Tekst"></a><div class="tekst">
            <p class="al">Om
duidelijkheid te krijgen over het begrip ernstig verkeersongeval wordt
in deze paragraaf eerst aandacht besteed aan de lichte
verkeersongevallen als gevolg van schending van gedragsregels uit het
Reglement verkeersregels en verkeerstekens 1990 (RVV 1990). Vervolgens
worden de situaties beschreven waarbij sprake is van overtreding van
artikel 5 of 6 WVW
1994.</p>
          </div>
<a name="opmerking_2463008"></a><a id="TOC_anchor_2463125" name="9_92"></a><div class="circulaire.divisie">
          <h3 class="kop">9.2.  Gedragsregels
van het RVV 1990 als basisnorm</h3>
          
        </div>
<a name="opmerking_2463125"></a><a id="TOC_anchor_2463010" name="9_92_Tekst"></a><div class="tekst">

            <p class="al">Als de
verdachte uitsluitend handelt in strijd met verkeersvoorschriften uit
het RVV 1990 en daardoor een verkeersongeval veroorzaakt, waarbij geen
doden of gewonden te betreuren zijn en de schade beperkt is, is sprake
van <em class="cur">gewone of veronderstelde schuld en gemiddelde
risicoaanvaarding</em>. Het verkeersongeval is ontstaan tengevolge
van ongeoorloofd verkeersgedrag, waarbij de verdachte kennelijk
onvoorzichtig was en persoonlijk is te kort geschoten.</p>
            <p class="al">Deze
categorie aanrijdingen wordt vervolgd als de verdachte in de gegeven
situatie een ontoelaatbare mate van voorzienbaar gevaar heeft doen
ontstaan. (Zie ook punt <a href="#3/33/331">3.3.1 t/m
3.3.4.</a>)</p>
          </div>
<a name="opmerking_2463010"></a><a id="TOC_anchor_2463126" name="9_93"></a><div class="circulaire.divisie">
          <h3 class="kop">9.3.  Artikel
5 WVW 1994</h3>
          
        </div>
<a name="opmerking_2463126"></a><a id="TOC_anchor_2463012" name="9_93_Tekst"></a><div class="tekst">
            <p class="al">Gevallen van artikel 5 WVW
1994:</p>
            <ul class="expliciet whitespace-small">
<li class="li">
<p class="labeled"><span class="ol">a. </span>Bij gevaarzettend gedrag kan het OM schending van
artikel 5 WVW 1994 ten laste leggen.</p>
<p class="al">Vaak gaat het om een
reeks gevaarzettende gedragingen die zich kort voor het verkeersongeval
hebben voorgedaan, zonder dat één specifieke gedragsregel is
geschonden. Ook hier is sprake van gewone of veronderstelde schuld en
gemiddelde risicoaanvaarding. Het verkeersongeval heeft geen doden of
gewonden tot gevolg in de zin van artikel 6 WVW 1994.
Artikel 5 WVW 1994 wordt dan zelfstandig ten laste
gelegd.</p>
</li>
<li class="li">
<p class="labeled"><span class="ol">b. </span>Artikel 5 WVW 1994 komt ook
als alternatief feit in tenlasteleggingen voor.</p>
<p class="al">Daarvan is
sprake als naast schending van een basisnorm uit het RVV 1990, tevens
in enige mate sprake is van meer dan ongeoorloofd gedrag nl.
gevaarzettend gedrag. Het OM neemt in die gevallen artikel 5 WVW
1994 in de tenlastelegging op als alternatief naast de geschonden
basisnorm uit het RVV 1990. Is geen basisnorm uit het RVV 1990
geschonden, dan wordt – zoals onder a omschreven –
uitsluitend artikel 5 WVW 1994 ten laste
gelegd.</p>
</li>
<li class="li"><p class="labeled"><span class="ol">c. </span>Ook indien naar het oordeel
van het OM onvoldoende aanknopingspunten aanwezig zijn voor grove of
aanmerkelijke schuld, maar wel sprake is van gevaarzettend
verkeersgedrag dat heeft geleid tot doden en gewonden in de zin van
artikel 6 WVW 1994, kan artikel 5 WVW 1994 ten laste gelegd
worden.</p></li>
</ul>
</div>
<a name="opmerking_2463012"></a><a id="TOC_anchor_2463131" name="9_94"></a><div class="circulaire.divisie">
          <h3 class="kop">9.4.  Artikel 6
WVW 1994</h3>
          
          
        </div>
<a name="opmerking_2463131"></a><a id="TOC_anchor_2463015" name="9_94_Tekst"></a><div class="tekst">

            <p class="al">Artikel 6 WVW 1994 betreft
verkeersongevallen die het gevolg zijn van een ernstige mate van
ongeoorloofd verkeersgedrag waarbij doden en/of gewonden zijn gevallen.
Er moet sprake zijn van een <em class="cur">aanmerkelijk niveau van
risicoaanvaardend gedrag of grove of aanmerkelijke schuld aan het
ongeval en</em> het letsel of de dood van het slachtoffer moet het
aan de verdachte toerekenbare gevolg van het ongeval
zijn.</p>
          </div>
<a name="opmerking_2463015"></a><a id="TOC_anchor_2463129" name="9_94_941"></a><div class="circulaire.divisie">
            <h3 class="kop">9.4.1.  Reikwijdte
artikel 6 WVW 1994.</h3>
            
          </div>
<a name="opmerking_2463129"></a><a id="TOC_anchor_2463016" name="9_94_941_Tekst"></a><div class="tekst">
              <p class="al">Over de reikwijdte van
art. 6 WVW 1994 kan worden opgemerkt
dat:</p>
              <ul class="expliciet whitespace-small">
<li class="li"><p class="labeled"><span class="ol">• </span>Het
in het artikel genoemde ‘gedragen’ betrekking moet hebben
op het gedrag van een verkeersdeelnemer en het gevolg van dat gedrag
een verkeersongeval is.</p></li>
<li class="li"><p class="labeled"><span class="ol">• </span>Het
artikel zich tot een ieder richt, die aan het verkeer deelneemt, wat
meebrengt dat ook anderen dan bestuurders van motorvoertuigen, zoals
fietsers, bromfietsers en voetgangers onder de norm
vallen.</p></li>
<li class="li"><p class="labeled"><span class="ol">• </span>Het verkeersongevallen
betreft die zowel op de weg als daarbuiten
plaatsvinden.</p></li>
<li class="li"><p class="labeled"><span class="ol">• </span>Het begrip
verkeersongeval naast botsingen of aanrijdingen ook het te water raken
betreft.</p></li>
<li class="li"><p class="labeled"><span class="ol">• </span>De bepaling ook van
toepassing is op verkeersongevallen die in het buitenland zijn
begaan.</p></li>
</ul>
</div>
<a name="opmerking_2463016"></a><a id="TOC_anchor_2463133" name="9_95"></a><div class="circulaire.divisie">
          <h3 class="kop">9.5.  Artikel 6
jo. l75 lid 2 WVW 1994</h3>
          
        </div>
<a name="opmerking_2463133"></a><a id="TOC_anchor_2463019" name="9_95_Tekst"></a><div class="tekst">
            <p class="al">Artikel 6
jo. 175 lid 2 WVW 1994 betreft verkeersongevallen waaraan de meest
zware vorm van bewuste schuld ten grondslag heeft gelegen. Het gaat om
zeer ernstige gebreken aan zorgvuldigheid, die soms wegpiraterij wordt
genoemd. Bij deze vorm van schuld geldt een hoger
strafmaximum.</p>
            <p class="al">Bij de bespreking van het begrip schuld in
<a href="#10">paragraaf 10</a> wordt hierop nader
ingegaan.</p>
          </div>
<a name="opmerking_2463019"></a><a id="TOC_anchor_2463134" name="9_96"></a><div class="circulaire.divisie">
          <h3 class="kop">9.6.  Artikel 6
jo. 175 lid 3 WVW 1994</h3>
          
        </div>
<a name="opmerking_2463134"></a><a id="TOC_anchor_2463021" name="9_96_Tekst"></a><div class="tekst">
            <p class="al">Bij verkeersongevallen
die vallen onder art. 6 jo. 175 lid 3 WVW 1994 is of sprake van
een aanmerkelijk niveau van risicoaanvaardend gedrag of van
wegpiraterij in combinatie met een of meer andere omstandigheden, zoals
onder invloed van alcohol of andere stoffen verkeren, te hard rijden,
geen voorrang verlenen, kleven, of gevaarlijk
inhalen.</p>
          </div>
<a name="opmerking_2463021"></a><a id="TOC_anchor_2463137" name="9_97"></a><div class="circulaire.divisie">
          <h3 class="kop">9.7.  Artikel
307 en 308 Sr</h3>
          
        </div>
<a name="opmerking_2463137"></a><a id="TOC_anchor_2463023" name="9_97_Tekst"></a><div class="tekst">
            <p class="al">In het commune strafrecht kunnen
de artikelen 307 en 308 als culpose gevolgdelicten worden aangemerkt.
Artikel 6 WVW 1994 verhoudt zich tot deze bepalingen als een
gekwalificeerde specialis, omdat het gaat om dood of lichamelijk letsel
door schuld in het verkeer, waarbij een hoger strafmaximum geldt nl.
drie jaar en bij roekeloosheid 6 jaar gevangenisstraf. Bij
strafverzwarende omstandigheden worden deze maxima verhoogd tot
respectievelijk 4,5 jaar en 9 jaar gevangenisstraf. Dit betekent
voor de tenlastelegging dat bij ernstige verkeersongevallen het
misdrijf van artikel 6 WVW 1994 ten laste wordt
gelegd.</p>
          </div>
<a name="opmerking_2463023"></a><a id="TOC_anchor_2463139" name="9_98"></a><div class="circulaire.divisie">
          <h3 class="kop">9.8.  Artikel
287 Sr</h3>
          
        </div>
<a name="opmerking_2463139"></a><a id="TOC_anchor_2463025" name="9_98_Tekst"></a><div class="tekst">
            <p class="al">Art. 287 Sr betreft gevallen
waarin de verkeersdeelnemer zijn gedraging, die tot het dodelijke
ongeval leidde, willens en wetens op de dood van het slachtoffer heeft
gericht of – in het geval van voorwaardelijk opzet –
wanneer hij zich willens en wetens aan de aanmerkelijke kans heeft
bloot gesteld dat een andere verkeersdeelnemer door zijn gedraging het
leven zou verliezen.</p>
            <p class="al">Na het
Porschearrest<a name="voetnoot_tekst12" class="footnote" href="http://wetten.overheid.nl/BWBR0026862/geldigheidsdatum_23-05-2012/opslaan_in_html#voetnoot12">12</a>
heeft de wetgever roekeloosheid als specifieke strafverzwarende
omstandigheid in artikel 175 lid 2 WVW 1994 opgenomen.</p>
            <p class="al">Ter
onderscheiding van diverse verkeersongevallen is bij de ernstige
verkeersongevallen gebruik gemaakt van de begrippen schuld,
roekeloosheid, en strafverzwarende omstandigheden. De begrippen worden
hierna
uitgelegd.</p>
          </div>
<a name="opmerking_2463025"></a><a id="TOC_anchor_2463162" name="10"></a><div class="circulaire.divisie">
        <h3 class="kop">10.  Schuld</h3>
        
        
        
        
        
      </div>
<a name="opmerking_2463162"></a><a id="TOC_anchor_2463143" name="10_101"></a><div class="circulaire.divisie">
          <h3 class="kop">10.1.  Inleiding</h3>
          
        </div>
<a name="opmerking_2463143"></a><a id="TOC_anchor_2463027" name="10_101_Tekst"></a><div class="tekst">
            <p class="al">Door
de introductie van het begrip roekeloosheid als zwaarste vorm van
bewuste schuld in combinatie met strafverzwarende omstandigheden als te
snel rijden, onder invloed rijden, geen voorrang verlenen etc., zal de
reden om voorwaardelijk opzet ten laste te leggen afnemen, ten gunste
van roekeloosheid. Deze vorm van schuld brengt voor het OM een minder
zware bewijslast mee dan bij vormen van opzet, waarbij de aanmerkelijke
kans op een bepaald geval willens en wetens wordt aanvaard. Deze
verschuiving in de wijze waarop het OM ten laste kan leggen, is de
reden dat dit hoofdstuk in het bijzonder ingaat op de
schuldvormen.</p>
          </div>
<a name="opmerking_2463027"></a><a id="TOC_anchor_2463144" name="10_102"></a><div class="circulaire.divisie">
          <h3 class="kop">10.2.  Kernarrest
(HR 1 juni 2004, NJ 2005/252)</h3>
          
        </div>
<a name="opmerking_2463144"></a><a id="TOC_anchor_2463028" name="10_102_Tekst"></a><div class="tekst">
            <p class="al">Het arrest van de
HR van 1 juni 2004 (NJ 2005/252) is van belang voor de beantwoording
van de vraag wanneer sprake is van schuld in de zin van artikel 6
WVW 1994.</p>
            <p class="al">
              <em class="cur">‘Daarvoor zijn
verschillende factoren van belang, zoals de aard en de concrete ernst
van de overtreding en de omstandigheden waaronder die is begaan. Er kan
niet uit de ernst van de gevolgen van verkeersgedrag dat in strijd is
met wettelijke gedragsregels worden afgeleid dat sprake is van
schuld.’</em>
            </p>
            <p class="al">De HR heeft voorts in zijn arrest
aangegeven<em class="cur">: ‘Niet in zijn algemeenheid valt
aan te geven of één verkeersovertreding voldoende kan zijn
voor de bewezenverklaring van schuld in de zin van artike  6 WVW
1994.’</em>
            </p>
            <p class="al">Met deze bewoordingen maakt de
Hoge Raad duidelijk dat schuld duidt op de relatie tussen
verkeersgedrag en het verkeersongeval en niet op de relatie
verkeersgedrag en dood of letsel, omdat de ernst van de gevolgen niet
de juridische schuld bepaalt.</p>
            <p class="al">Voor het OM brengt dat mee dat de
gevolgen van een verkeersongeval op zichzelf beschouwd niet
rechtvaardigen dat het OM de zaak als overtreding van art. 6 WVW
1994 aan de rechter voorlegt.</p>
            <p class="al">Schuld betreft dus
verantwoordelijkheid van de verdachte voor het eigen verkeersgedrag en
het daardoor ontstane ongeval en heeft niet betrekking op dood of
letsel. Daarbij speelt een rol of de gevolgen de verdachte in
redelijkheid kunnen worden toegerekend.</p>
            <p class="al">Bovendien moet het
tenminste gaan om een aanmerkelijk niveau van risicoaanvaardend gedrag
of aanmerkelijke of grove schuld, wil het OM voor artikel 6 WVW
1994 kunnen
vervolgen.</p>
          </div>
<a name="opmerking_2463028"></a><a id="TOC_anchor_2463147" name="10_103"></a><div class="circulaire.divisie">
          <h3 class="kop">10.3.  Omschrijvingen
van het begrip schuld</h3>
          
        </div>
<a name="opmerking_2463147"></a><a id="TOC_anchor_2463030" name="10_103_Tekst"></a><div class="tekst">
            <p class="al">Het OM gebruikt in de
tenlastelegging voor het begrip schuld diverse omschrijvingen.
Eigenlijk gaat het altijd om persoonlijk te kort schieten of
onvoorzichtigheid.</p>
            <p class="al">Onvoorzichtigheid kent een aantal specifieke
omschrijvingen. Het zijn de
volgende:</p>
            <ul class="expliciet whitespace-small">
<li class="li"><p class="labeled"><span class="ol">• </span>Onoplettendheid:
Niet opletten en aandacht niet bij het verkeer
hebben.</p></li>
<li class="li"><p class="labeled"><span class="ol">• </span>Onachtzaam: Geen acht
slaan op of wel opletten, maar niet goed
genoeg.</p></li>
<li class="li"><p class="labeled"><span class="ol">• </span>Ongeoorloofd: Gedrag in
strijd met voorschriften uit RVV
1990.</p></li>
</ul>
</div>
<a name="opmerking_2463030"></a><a id="TOC_anchor_2463149" name="10_104"></a><div class="circulaire.divisie">
          <h3 class="kop">10.4.  Roekeloosheid</h3>
          
        </div>
<a name="opmerking_2463149"></a><a id="TOC_anchor_2463033" name="10_104_Tekst"></a><div class="tekst">

            <p class="al">In
artikel 175, lid 2 WVW 1994 is het begrip roekeloosheid als zwaarste
vorm van het culpoze delict
opgenomen<a name="voetnoot_tekst13" class="footnote" href="http://wetten.overheid.nl/BWBR0026862/geldigheidsdatum_23-05-2012/opslaan_in_html#voetnoot13">13</a>
. Het gaat om een zeer ernstig gebrek aan zorgvuldigheid en betreft de
zwaarste vorm van bewuste schuld, ook wel wegpiraterij
genoemd.</p>

            <p class="al">Bij roekeloosheid moet volgens de Memorie
van Toelichting in paragraaf 4.3. bij Wetsvoorstel 28484 worden
gedacht aan <em class="cur">die gevallen waarin sprake is van zeer
onvoorzichtig gedrag waarbij welbewust en met ernstige gevolgen
onaanvaardbare risico’s werden
genomen</em>
              <a name="voetnoot_tekst14" class="footnote" href="http://wetten.overheid.nl/BWBR0026862/geldigheidsdatum_23-05-2012/opslaan_in_html#voetnoot14">14</a>
.</p>
            <p class="al">Naast roekeloosheid als strafverhogende omstandigheid zijn in
artikel 175 lid 3 van de Wegenverkeerswet1994 nog andere
strafverzwarende omstandigheden opgenomen, die hierna puntsgewijs
worden
behandeld.</p>
          </div>
<a name="opmerking_2463033"></a><a id="TOC_anchor_2463160" name="10_105"></a><div class="circulaire.divisie">
          <h3 class="kop">10.5.  Strafverzwarende
omstandigheden</h3>
          
          
          
          
          
        </div>
<a name="opmerking_2463160"></a><a id="TOC_anchor_2463151" name="10_105_1051"></a><div class="circulaire.divisie">
            <h3 class="kop">10.5.1.  Rijden
onder invloed</h3>
            
          </div>
<a name="opmerking_2463151"></a><a id="TOC_anchor_2463035" name="10_105_1051_Tekst"></a><div class="tekst">
              <p class="al">Als sprake is geweest van rijden
onder invloed als bedoeld in artikel 8, leden 1 tot en met 4 WVW
1994 of niet voldoen aan een bevel om aan een alcoholonderzoek mee te
werken (163, leden 2, 6, 8 en 9 WVW 1994), heeft de wetgever daaraan
zondermeer een verhoging van het strafmaximum verbonden, ongeacht de
vraag of dit een bijdrage heeft gevormd aan het ontstaan van het
ongeval.</p>
            </div>
<a name="opmerking_2463035"></a><a id="TOC_anchor_2463153" name="10_105_1052"></a><div class="circulaire.divisie">
            <h3 class="kop">10.5.2.  Ernstige
snelheidsovertreding</h3>
            
          </div>
<a name="opmerking_2463153"></a><a id="TOC_anchor_2463037" name="10_105_1052_Tekst"></a><div class="tekst">
              <p class="al">De wetgever
biedt de mogelijkheid tot verhoging van de op te leggen straf als het
ongeval is veroorzaakt door in ernstige mate overschrijden van de
maximumsnelheid. Deze ernstige vorm van te snel rijden moet anders dan
bij alcoholgebruik wel een bijdrage hebben geleverd aan het ontstaan
van het ongeval.</p>
              <p class="al">Door te hard rijden zal niet tijdig kunnen
worden gestopt, kunnen worden gecorrigeerd etc. Veel verkeersfouten
hangen samen met te hard rijden, dat daarom een aanknopingspunt vormt
voor de mate van schuld. Voor de uitleg van het begrip ernstige
snelheidsovertredingen kan aangesloten worden bij wat de wetgever heeft
bepaald in artikel 164 lid 2 onder d en e van de WVW 1994,
namelijk overschrijding van de vastgestelde maximumsnelheid met
50 km/h of meer, dan wel 30 km/h of meer bij een
bromfiets.</p>
              <p class="al">Daarnaast zal bij bepaalde snelheidsovertredingen
sprake zijn van strafverhogende omstandigheden als de maximum
toegestane snelheid ter plaatse met 100% wordt overschreden, zoals in
30 km zones of op
woonerven.</p>
            </div>
<a name="opmerking_2463037"></a><a id="TOC_anchor_2463154" name="10_105_1053"></a><div class="circulaire.divisie">
            <h3 class="kop">10.5.3.  Zeer
dicht achter een ander voertuig rijden
(kleven)</h3>
            
          </div>
<a name="opmerking_2463154"></a><a id="TOC_anchor_2463039" name="10_105_1053_Tekst"></a><div class="tekst">
              <p class="al">Er is sprake van zeer dicht achter een
voertuig rijden als een bestuurder met zijn voertuig op een zodanige
afstand achter een voertuig rijdt dat hij niet in staat is om zijn
voertuig tot stilstand te brengen binnen de afstand waarover hij de weg
kan overzien en waarover deze vrij is (art. 19 RVV 1990). Dit is het
geval als de tussenruimte tussen voertuigen minder bedraagt dan de in
de reactietijd afgelegde weg. Bijvoorbeeld bij 110 km/h wordt ruim 30
m/s afgelegd. Een zeer goede reactietijd bedraagt 0,5 sec en er is in
deze voorbeeldsituatie dus sprake van te dicht achter een ander
voertuig rijden als de tussenruimte minder dan 15 m
bedraagt.</p>
              <p class="al">Waar mogelijk dient het opsporingsonderzoek
aanknopingspunten te bieden die voldoende bewijs leveren voor deze
strafverzwarende
omstandigheid.</p>
            </div>
<a name="opmerking_2463039"></a><a id="TOC_anchor_2463156" name="10_105_1054"></a><div class="circulaire.divisie">
            <h3 class="kop">10.5.4.  Geen
voorrang verlenen</h3>
            
          </div>
<a name="opmerking_2463156"></a><a id="TOC_anchor_2463040" name="10_105_1054_Tekst"></a><div class="tekst">

              <p class="al">Bij de omstandigheid
‘geen voorrang verlenen’ moet worden gedacht aan
verwijtbaar niet
opletten<a name="voetnoot_tekst15" class="footnote" href="http://wetten.overheid.nl/BWBR0026862/geldigheidsdatum_23-05-2012/opslaan_in_html#voetnoot15">15</a>
. Er moet tenminste sprake zijn van schuld in de zin van aanmerkelijke
of grove schuld of roekeloosheid. Waar mogelijk dient het
opsporingsonderzoek aanknopingspunten te bieden die voldoende bewijs
leveren voor deze strafverzwarende
omstandigheid.<a name="voetnoot_tekst16" class="footnote" href="http://wetten.overheid.nl/BWBR0026862/geldigheidsdatum_23-05-2012/opslaan_in_html#voetnoot16">16</a>
In een aantal arresten bepaalde de Hoge Raad dat: ‘het enkele
niet zien van een andere weggebruiker, hoewel deze wel zichtbaar moet
zijn geweest onvoldoende is voor aanmerkelijk onoplettend en met
aanmerkelijke verwaarlozing van de geboden
voorzichtigheid’<a name="voetnoot_tekst17" class="footnote" href="http://wetten.overheid.nl/BWBR0026862/geldigheidsdatum_23-05-2012/opslaan_in_html#voetnoot17">17</a>
              </p>
            </div>
<a name="opmerking_2463040"></a><a id="TOC_anchor_2463159" name="10_105_1055"></a><div class="circulaire.divisie">
            <h3 class="kop">10.5.5.  Gevaarlijk
inhalen</h3>
            
          </div>
<a name="opmerking_2463159"></a><a id="TOC_anchor_2463042" name="10_105_1055_Tekst"></a><div class="tekst">
              <p class="al">Wat gevaarlijk inhalen is, zal eveneens
nader in de jurisprudentie moeten worden uitgemaakt. Vooralsnog dient
voor wat deze aanwijzing betreft te worden aangesloten bij het normale
spraakgebruik.</p>
              <p class="al">Gelet op het strafverhogende karakter moet
e.e.a. worden gereserveerd voor bijzonder gevaarzettende
situaties.</p>
              <p class="al">Ook de omstandigheden kleven, geen
voorrang verlenen en gevaarlijk inhalen zijn strafverzwarend als zij
een bijdrage vormde(n) aan het ontstaan van het
ongeval.</p>

              <p class="al">Strafverzwarende omstandigheden zijn van toepassing
bij zowel aanmerkelijke of grove schuld als bij
roekeloosheid.<a name="voetnoot_tekst18" class="footnote" href="http://wetten.overheid.nl/BWBR0026862/geldigheidsdatum_23-05-2012/opslaan_in_html#voetnoot18">18</a>
Als er sprake is van een van deze specifieke vormen van schuld (grove
schuld of roekeloosheid) of van een of meer van de strafverzwarende
omstandigheden (kleven, gevaarlijk inhalen, alcoholgebruik, te hard
rijden etc), moet het OM dit duidelijk beschrijven in de
tenlastelegging.</p>
            </div>
<a name="opmerking_2463042"></a><a id="TOC_anchor_2463167" name="11"></a><div class="circulaire.divisie">
        <h3 class="kop">11.  Opzet</h3>
        
      </div>
<a name="opmerking_2463167"></a><a id="TOC_anchor_2463165" name="11_CIRDIV1134724"></a><div class="circulaire.divisie">
          <h3 class="kop">Artikel 287 Sr.</h3>
          
        </div>
<a name="opmerking_2463165"></a><a id="TOC_anchor_2463045" name="11_CIRDIV1134724_Tekst"></a><div class="tekst">

            <p class="al">Vervolging
voor artikel 287 Sr is alleen mogelijk in die gevallen waarbij de
verkeersdeelnemer zijn gedraging, die heeft geleid tot een ongeval met
dodelijke afloop, willens en wetens op de dood van die slachtoffers
heeft gericht of wanneer hij zich willens en wetens aan de
aanmerkelijke kans heeft bloot gesteld dat andere verkeersdeelnemers
door zijn gedraging het leven zouden
verliezen.<a name="voetnoot_tekst19" class="footnote" href="http://wetten.overheid.nl/BWBR0026862/geldigheidsdatum_23-05-2012/opslaan_in_html#voetnoot19">19</a>
            </p>
            <p class="al">In de praktijk zijn deze zaken lastig te onderscheiden van
ernstige verkeersongevallen waarbij sprake is van roekeloosheid met een
of meer strafverzwarende omstandigheden. Vervolging voor dit artikel is
mogelijk als sprake is van voorwaardelijk opzet, namelijk het welbewust
aanvaarden van een aanmerkelijke kans op het intreden van de dood in
het
verkeer.</p>
          </div>
<a name="opmerking_2463045"></a><a id="TOC_anchor_2463168" name="12"></a><div class="circulaire.divisie">
        <h3 class="kop">12.  Causaliteit</h3>
        
      </div>
<a name="opmerking_2463168"></a><a id="TOC_anchor_2463047" name="12_Tekst"></a><div class="tekst">

          <p class="al">Bij
het begrip causaliteit staat de vraag centraal of het gevolg namelijk
de dood of het zwaar lichamelijke letsel in redelijkheid aan de
verdachte kan worden toegerekend. Van toerekenbaarheid is sprake
wanneer verdachtes ongeoorloofde verkeersgedrag een onmisbare schakel
vormt in de causale keten die tot de dood of het zwaar lichamelijk
heeft geleid. Zowel gedrag als gevolg moet de verdachte aan te rekenen
zijn.<a name="voetnoot_tekst20" class="footnote" href="http://wetten.overheid.nl/BWBR0026862/geldigheidsdatum_23-05-2012/opslaan_in_html#voetnoot20">20</a>
          </p>
          <p class="al">Het gaat
om:</p>
          <ul class="expliciet whitespace-small">
<li class="li"><p class="labeled"><span class="ol">• </span>een
causale relatie tussen gedraging en verkeersongeval,
en</p></li>
<li class="li"><p class="labeled"><span class="ol">• </span>een causale relatie tussen
verkeersongeval en de dood of het letsel van het
slachtoffer,</p></li>
</ul>
<p class="al">Deze dubbele causaliteit
moet tot uiting worden gebracht in de tekst van de
tenlastelegging.</p>
        </div>
<a name="opmerking_2463047"></a><a id="TOC_anchor_2463175" name="13"></a><div class="circulaire.divisie">
        <h3 class="kop">13.  Gevolgen
van ernstige
verkeersongevallen</h3>
        
        
      </div>
<a name="opmerking_2463175"></a><a id="TOC_anchor_2463170" name="13_131"></a><div class="circulaire.divisie">
          <h3 class="kop">13.1.  Lichamelijk
letsel in de zin van artikel 6 WVW 1994</h3>
          
        </div>
<a name="opmerking_2463170"></a><a id="TOC_anchor_2463048" name="13_131_Tekst"></a><div class="tekst">
            <p class="al">De
wetgever onderscheidt verschillende soorten letsel, te weten zwaar
lichamelijk letsel, letsel waaruit tijdelijke ziekte ontstaat en letsel
waaruit verhindering in de uitoefening van de normale bezigheden
ontstaat. Hierbij kan niet geheel voorbij worden gegaan aan het feit
dat het toeval ook mede de gevolgen kan bepalen, zoals het feit dat het
slachtoffer als passagier aanwezig was in een ouder type voertuig
zonder stijve constructie, kreukelzones en andere
veiligheidsvoorzieningen, zoals airbags, terwijl de andere bestuurder
reed in een moderne auto voorzien van vele moderne
veiligheidsvoorzieningen.</p>
            <p class="al">Als sprake is van letsel in de zin
van artikel 6 WVW 1994 moet in het proces-verbaal en/of de
geneeskundige verklaring altijd de herstelduur te worden
vermeld.</p>

            <p class="al">Ter bepaling van het antwoord op de vraag wanneer
lichamelijk letsel als zwaar dient te worden beschouwd wordt op basis
van jurisprudentie aangesloten bij het gewone spraakgebruik, evenals
bij artikel 82
Sr<a name="voetnoot_tekst21" class="footnote" href="http://wetten.overheid.nl/BWBR0026862/geldigheidsdatum_23-05-2012/opslaan_in_html#voetnoot21">21</a>
.</p>

            <p class="al">De duur van de ziekenhuisopname is geen criterium. Als de duur
van de ziekenhuisopname korter is dan 6 weken kan toch sprake zijn van
zwaar lichamelijk letsel, omdat de herstelduur thuis ook wordt
meegerekend. In het algemeen staat de ernst van het letsel in
combinatie met aard en noodzaak van medisch ingrijpen op de voorgrond.
Ook het uitzicht of het ontbreken daarvan op herstel is bepalend voor
dat inzicht, zoals blijvend verlies van
lichaamsdelen<a name="voetnoot_tekst22" class="footnote" href="http://wetten.overheid.nl/BWBR0026862/geldigheidsdatum_23-05-2012/opslaan_in_html#voetnoot22">22</a>
. Hierbij is van belang dat het letsel de verdachte kan worden
toegerekend<a name="voetnoot_tekst23" class="footnote" href="http://wetten.overheid.nl/BWBR0026862/geldigheidsdatum_23-05-2012/opslaan_in_html#voetnoot23">23</a>
.</p>
            <p class="al">Voorbeelden van zwaar lichamelijk letsel in de
jurisprudentie:</p>
            <ul class="expliciet whitespace-small">
<li class="li"><p class="labeled"><span class="ol">• </span>Neusfractuur,
die aanleiding was voor een
operatie,</p></li>
<li class="li"><p class="labeled"><span class="ol">• </span>Een
klaplong,</p></li>
<li class="li"><p class="labeled"><span class="ol">• </span>Duimfractuur met
peesletsel,</p></li>
<li class="li"><p class="labeled"><span class="ol">• </span>Blijvend litteken
bij linkeroog,</p></li>
<li class="li"><p class="labeled"><span class="ol">• </span>Gebroken
wervels, gebroken pols en
niercontusie,</p></li>
<li class="li"><p class="labeled"><span class="ol">• </span>Longletsel,</p></li>
<li class="li"><p class="labeled"><span class="ol">• </span>Ernstige
beschadiging van keel en luchtpijp en
strottenhoofd.</p></li>
</ul>
<p class="al">Bij tijdelijke ziekte of
verhindering in de uitoefening van de normale bezigheden in de zin van
artikel 6 WVW 1994 moet worden bedacht dat de ziekte voortkomt uit
het letsel zelf. De ziekte kan enige weken duren.</p>

            <p class="al">Bij
verhindering in de uitoefening van de normale bezigheden, gaat het om
bezigheden, zoals ambts- of
beroepsbezigheden<a name="voetnoot_tekst24" class="footnote" href="http://wetten.overheid.nl/BWBR0026862/geldigheidsdatum_23-05-2012/opslaan_in_html#voetnoot24">24</a>
. Arbeidscontract en beloning zijn niet langer beslissend. Ook hier moet
het gaan om verhindering van enige duur, vergelijkbaar met tijdelijke
ziekte.</p>
          </div>
<a name="opmerking_2463048"></a><a id="TOC_anchor_2463172" name="13_132"></a><div class="circulaire.divisie">
          <h3 class="kop">13.2.  Dood</h3>
          
        </div>
<a name="opmerking_2463172"></a><a id="TOC_anchor_2463051" name="13_132_Tekst"></a><div class="tekst">

            <p class="al">Artikel 6
WVW 1994 kent, zoals hierboven vermeld, een dubbele causaliteit. De
verdachte dient schuld te hebben aan het verkeersongeval, maar ook
dient het gevolg (dood of letsel) van het verkeersongeval de verdachte
te kunnen worden toegerekend. Naarmate de tijdstippen tussen het
ongeval en het overlijden verder uit elkaar liggen is het de vraag of
het overlijden nog een gevolg is van het
ongeval<a name="voetnoot_tekst25" class="footnote" href="http://wetten.overheid.nl/BWBR0026862/geldigheidsdatum_23-05-2012/opslaan_in_html#voetnoot25">25</a>
. In een dergelijk geval dient een forensische arts en niet een
behandelend arts te worden geraadpleegd. Teneinde de causaliteit met
betrekking tot de dood te bewijzen, dient uit het verslag van de
lijkschouwer te blijken dat het slachtoffer aan de gevolgen van het
verkeersongeval is overleden. Het verdient de voorkeur een forensische
arts (GGD) in te schakelen boven de behandelend (huis)arts voor het
vastleggen van het letsel of de dood na tijdsverloop of ten gevolge van
medisch falen. Indien niet onmiddellijk duidelijk is dat het
slachtoffer is overleden aan de gevolgen van het ongeval, heeft het OM
de mogelijkheid een opdracht tot sectie te
geven<a name="voetnoot_tekst26" class="footnote" href="http://wetten.overheid.nl/BWBR0026862/geldigheidsdatum_23-05-2012/opslaan_in_html#voetnoot26">26</a>
.</p>
          </div>
<a name="opmerking_2463051"></a><a id="TOC_anchor_2463177" name="14"></a><div class="circulaire.divisie">
        <h3 class="kop">14.  Beslisschema</h3>
        
      </div>
<a name="opmerking_2463177"></a><a id="TOC_anchor_2463052" name="14_Tekst"></a><div class="tekst">
          <p class="al">Het
onderstaand beslisschema is in samenhang met het in deze aanwijzing
beschreven theoretisch kader een hulpmiddel om de juridische
kwalificatie van een verkeerongeval te
bepalen.</p>
          <div xs="http://www.w3.org/2001/XMLSchema" class="plaatje"> [Illustratie Verwijderd]<div class="bijschrift">Beslisschema
vervolging artikel 5 en 6 Wegenverkeerswet 1994</div>
</div>
        </div>
<a name="opmerking_2463052"></a><a id="TOC_anchor_2463185" name="15"></a><div class="circulaire.divisie">
        <h3 class="kop">15.  Forumkeuze</h3>
        
        
        
      </div>
<a name="opmerking_2463185"></a><a id="TOC_anchor_2463179" name="15_151"></a><div class="circulaire.divisie">
          <h3 class="kop">15.1.  Artikel 6
WVW 1994</h3>
          
        </div>
<a name="opmerking_2463179"></a><a id="TOC_anchor_2463055" name="15_151_Tekst"></a><div class="tekst">
            <p class="al">In beginsel bepalen aard, ernst en de
omstandigheden waaronder de overtreding is begaan de keuze voor
behandeling door de politierechter of de meervoudige kamer. Als sprake
is van roekeloosheid en doden of zwaar gewonden wordt de strafzaak in
beginsel aangebracht bij een meervoudige kamer. Dat geldt ook wanneer
de zaak bewijstechnisch complex is of een onvoorwaardelijke
gevangenisstraf van meer dan 1 jaar wordt gevraagd. Alle overige zaken,
vooral die waarin sprake is van bovengemiddelde risicoaanvaarding of
grove schuld en doden en/of zwaar gewonden worden aan de politierechter
ter berechting
voorgelegd.</p>
          </div>
<a name="opmerking_2463055"></a><a id="TOC_anchor_2463180" name="15_152"></a><div class="circulaire.divisie">
          <h3 class="kop">15.2.  Artikel
287 van het Wetboek van Strafrecht</h3>
          
        </div>
<a name="opmerking_2463180"></a><a id="TOC_anchor_2463057" name="15_152_Tekst"></a><div class="tekst">
            <p class="al">Om art. 287
Sr ten laste te kunnen leggen, moet er sprake zijn van crimineel
weggedrag. Een dergelijke zaak waarin weliswaar geen sprake is van
roekeloosheid in de zin van artikel 6 WVW 1994, maar waarin sprake
is van tenminste voorwaardelijk opzet dient aan de meervoudige kamer
bij de rechtbank te worden voorgelegd. (zie ook punt
<a href="#8">8</a>)</p>
          </div>
<a name="opmerking_2463057"></a><a id="TOC_anchor_2463182" name="15_153"></a><div class="circulaire.divisie">
          <h3 class="kop">15.3.  Artikel
5 WVW 1994 c.q. overtreding RVV
1990-bepaling(en)</h3>
          
        </div>
<a name="opmerking_2463182"></a><a id="TOC_anchor_2463058" name="15_153_Tekst"></a><div class="tekst">
            <p class="al">In beginsel dient te worden
uitgegaan van de volgende
overwegingen:</p>
            <ul class="expliciet whitespace-small">
<li class="li"><p class="labeled"><span class="ol">1. </span>Een
transactievoorstel dient te worden aangeboden als geen andere straf dan
een geldboete aan de rechter zal worden
gevraagd.</p></li>
<li class="li">
<p class="labeled"><span class="ol">2. </span>De zaak dient op de
gebruikelijke wijze aan de sector kanton van de rechtbank te worden
voorgelegd.</p>
<p class="al">Ook is het hierbij van belang om een goede
inschatting van de behandeltijd te
maken.</p>
</li>
<li class="li"><p class="labeled"><span class="ol">3. </span>Eventuele nabestaanden of
slachtoffers dienen door het OM tijdig en passend bij de strafprocedure
te worden betrokken.</p></li>
<li class="li"><p class="labeled"><span class="ol">4. </span>Als uitgangspunt
geldt dat niet slechts wordt volstaan met een slachtoffer- of
nabestaandengesprek. De zaak dient in beginsel aan de sector kanton van
de rechtbank op de gebruikelijke wijze te worden voorgelegd, omdat het
van belang is dat in de justitiële documentatie – indien
van toepassing – aantekening van de afloop van dit feit wordt
gemaakt, almede een mogelijke afloop voor de registratie m.b.t.
beginnende bestuurders van belang is. Behandeling door de sector kanton
van de rechtbank is ook om reden van generale preventie van
belang.</p></li>
<li class="li"><p class="labeled"><span class="ol">5. </span>In de strafmaat dient in
beginsel niet te worden volstaan met het eisen van een kale geldboete,
maar een (on)voorwaardelijke ontzegging te worden
geëist.</p></li>
</ul>
</div>
<a name="opmerking_2463058"></a><a id="TOC_anchor_2463187" name="16"></a><div class="circulaire.divisie">
        <h3 class="kop">16.  Voorlopige
hechtenis</h3>
        
      </div>
<a name="opmerking_2463187"></a><a id="TOC_anchor_2463060" name="16_Tekst"></a><div class="tekst">
          <p class="al">Voorlopige hechtenis is toegelaten in
de gevallen die worden omschreven in artikel 175, lid 2 sub
a, b en lid 3 WVW 1994 (art.67, lid 1 sub a en c Sv.) In andere
gevallen mag voorlopige hechtenis worden gevorderd als verdachte geen
woon- of verblijfplaats in Nederland heeft (art. 67 lid 2
Sv.).</p>
        </div>
<a name="opmerking_2463060"></a><a id="TOC_anchor_2463188" name="17"></a><div class="circulaire.divisie">
        <h3 class="kop">17.  Strafvermindering/sepot</h3>
        
      </div>
<a name="opmerking_2463188"></a><a id="TOC_anchor_2463063" name="17_Tekst"></a><div class="tekst">
          <p class="al">Factoren
die een rol kunnen spelen bij de beantwoording van de vraag of zich in
een bepaalde zaak strafverminderende omstandigheden voordoen dan wel
vervolging niet opportuun wordt geacht, zijn vooral de
volgende:</p>
          <ul class="expliciet whitespace-small">
<li class="li"><p class="labeled"><span class="ol">• </span>medeschuld
benadeelde</p></li>
<li class="li"><p class="labeled"><span class="ol">• </span>eigen letsel
verdachte</p></li>
<li class="li"><p class="labeled"><span class="ol">• </span>door de verdachte
betaalde schadevergoeding</p></li>
<li class="li"><p class="labeled"><span class="ol">• </span>door
de verdachte gelegde contacten met nabestaanden of
slachtoffer</p></li>
<li class="li"><p class="labeled"><span class="ol">• </span>broodrijder</p></li>
<li class="li"><p class="labeled"><span class="ol">• </span>de
dood van familieleden
echtgeno(o)t(e)</p></li>
</ul>
<p class="al">
            <em class="cur">Deze
strafverminderende factoren hebben echter geen invloed op het bepalen
van de
schuld.</em>
          </p>
        </div>
<a name="opmerking_2463063"></a><a id="TOC_anchor_2463194" name="18"></a><div class="circulaire.divisie">
        <h3 class="kop">18.  Samenloop</h3>
        
        
      </div>
<a name="opmerking_2463194"></a><a id="TOC_anchor_2463191" name="18_CIRDIV1134737"></a><div class="circulaire.divisie">
          <h3 class="kop">Rijden
tijdens ontzegging of zonder rijbewijs
c.a.</h3>
          
        </div>
<a name="opmerking_2463191"></a><a id="TOC_anchor_2463065" name="18_CIRDIV1134737_Tekst"></a><div class="tekst">
            <p class="al">Indien de verkeersdeelnemer die voor het
misdrijf van artikel 6 WVW 1994 wordt vervolgd, geen rijbewijs
heeft (artikel 107, lid 1 WVW 1994) of indien diens rijbewijs
ongeldig of geschorst is (artikel 9, lid 2 of lid 5 WVW 1994), kan
het OM dit in de tenlastelegging opnemen, omdat het onderdeel vormt van
de schuld in de zin van artikel 6 WVW 1994. Hetzelfde geldt als
wordt gereden tijdens een ontzegging van de rijbevoegdheid (artikel 9,
lid 1 WVW 1994) of wanneer het rijbewijs is ingevorderd of is
ingehouden (artikel 9, lid 7 WVW
1994).</p>
          </div>
<a name="opmerking_2463065"></a><a id="TOC_anchor_2463192" name="18_CIRDIV1134738"></a><div class="circulaire.divisie">
          <h3 class="kop">Schorsing
en het ongeldig verklaren van rijbewijzen door het
CBR</h3>
          
        </div>
<a name="opmerking_2463192"></a><a id="TOC_anchor_2463067" name="18_CIRDIV1134738_Tekst"></a><div class="tekst">
            <p class="al">Als het ongeval voor de directeur van het
CBR aanleiding is het rijbewijs te schorsen of ongeldig te verklaren,
hoeft daarmee ter bepaling van de strafmaat in het strafproces geen
rekening te worden gehouden, omdat het administratieve maatregelen
betreft in de zin van de Algemene wet bestuursrecht (Awb), waartegen
administratiefrechtelijke rechtsmiddelen open
staan.</p>
          </div>
<a name="opmerking_2463067"></a><a id="TOC_anchor_2463197" name="19"></a><div class="circulaire.divisie">
        <h3 class="kop">19.  Koninklijke
marechaussee</h3>
        
      </div>
<a name="opmerking_2463197"></a><a id="TOC_anchor_2463068" name="19_Tekst"></a><div class="tekst">
          <p class="al">Het vorenstaande is van
overeenkomstige toepassing op de Koninklijke
Marechaussee.</p>
        </div>
<a name="opmerking_2463068"></a><a id="TOC_anchor_2463198" name="20"></a><div class="circulaire.divisie">
        <h3 class="kop">20.  Overgangsrecht</h3>
        
      </div>
<a name="opmerking_2463198"></a><a id="TOC_anchor_2463071" name="20_Tekst"></a><div class="tekst">
          <p class="al">De
beleidsregels in deze aanwijzing hebben gelding met ingang van de datum
van
inwerkingtreding.</p>
        </div>
<a name="opmerking_2463071"></a><a id="TOC_anchor_2462961" name="Bijlage"></a><div class="bijlage">
      <h3 class="kop">Bijlage  : De
opsporing</h3>
      <div class="divisie">
        <h3 class="kop">Kwaliteit
opsporingsonderzoek</h3>
        <div class="divisie">
          <h3 class="kop">1.  Inleiding</h3>
          <p class="al">
            <em class="cur">Voor
een goed onderbouwde uitspraak over de toedracht dan wel de gereden
snelheid is het noodzakelijk dat de verkeersongevallendiensten van de
politie een adequaat sporenonderzoek op de plaats van het ongeval en
een onderzoek aan de betrokken voertuigen
uitvoert.</em>
          </p>
          <p class="al">
            <em class="cur">De politie zal voor de
waarheidsvinding de onderzoeken kwalitatief goed, reproduceerbaar en
controleerbaar uitvoeren. Dit is het geval wanneer de betreffende
functionaris werkt volgens specifieke richtlijnen (Forensische
opsporingsnormen, verder te noemen FO-normen). Deze normen zijn
speciaal voor deze onderzoeken ontwikkeld. De kwaliteit van het
onderzoek, zowel onderzoek plaats ongeval als het voertuigonderzoek, is
zo goed mogelijk gewaarborgd wanneer de functionaris beschikt over een
diploma of certificaat van de politieacademie of gelijkgestelde
opleiding dan wel eerder verworven competenties op grond waarvan kan
worden aangetoond dat volgens FO-normen kan worden
gewerkt.</em>
          </p>
        </div>
      </div>
      <div class="divisie">
        <h3 class="kop">2.  Onderzoek
op de plaats van het ongeval</h3>
        <p class="al">
          <em class="cur">Het
onderzoek op de plaats van het ongeval is erop gericht dat van belang
zijnde informatie controleerbaar en reproduceerbaar wordt vastgelegd.
Dit zijn bijvoorbeeld alle ter plaatse aangetroffen sporen (ook de
sporen die niet in de hypothese van de opnemer passen), eindposities
van voertuigen enz. Hierbij dient gebruik gemaakt te worden van
hulpmiddelen ten behoeve van fotogrammetrische
uitwerking.</em>
        </p>
        
      </div>
      <div class="divisie">
          <h3 class="kop">3.  Opname
verklaringen</h3>
          <p class="al">
            <em class="cur">Naast het
vastleggen van deze ‘fysieke sporen’ is het ook uitermate
belangrijk dat van aanwezige getuigen/verdachten een mondelinge
verklaring wordt opgenomen of dat spoedig na het ongeval contact wordt
opgenomen met personen, die zich van de plaats van het ongeval hebben
verwijderd, maar wel verklaringen kunnen afleggen over het ongeval. Met
de introductie van het begrip roekeloosheid als strafverzwarende
omstandigheid, is van belang dat getuigen/verdachten zich specifiek
uitlaten over het rijgedrag voordat het fatale verkeersongeval
plaatsvond.</em>
          </p>
          <p class="al">
            <em class="cur">De politie doet er goed
aan om direct ter plaatse namen van alle betrokkenen te noteren,
alsmede de wijze waarop deze kunnen worden bereikt. Op die manier kan
de politie bij ernstige verkeersongevallen met doden en/ of gewonden
direct na het ongeval of kort na het ongeval overgaan tot registratie
van
verklaringen.</em>
          </p>
        </div>
        <div class="divisie">
          <h3 class="kop">4.  Strafverzwarende
omstandigheden</h3>
          <p class="al">
            <em class="cur">In het onderzoek
moet specifiek worden ingegaan op de in artikel 175, lid 3 WVW1994
opgenomen strafverzwarende omstandigheden te weten:rijden onder invloed
(gebruik van alcohol,drugs of medicijnen), aanzienlijke overschrijding
maximumsnelheid, kleven, geen voorrang verlenen en gevaarlijk
inhalen.</em>
          </p>
        </div>
        <div class="divisie">
          <h3 class="kop">5.  Voertuigonderzoek</h3>
          <p class="al">
            <em class="cur">Ook
het voertuigonderzoek is erop gericht alle van belang zijnde informatie
controleerbaar en reproduceerbaar vast te leggen. Dit kunnen
bijvoorbeeld specifieke sporen zijn die, in combinatie met de
resultaten van het onderzoek op de plaats ongeval, het bewegingsverloop
bepalen van een voertuig na de botsing en het fotograferen van de
schades, d.m.v. video-opnames, of digitale
fotografie.</em>
          </p>
          <p class="al">
            <em class="cur">Aanvullend onderzoek
zal vaak het uitvoeren van remproeven ter bepaling van de opgetreden
remvertraging kunnen
zijn.</em>
          </p>
          <div class="divisie">
            <h3 class="kop">5.1.  Bepaling
zichtveld bij
vrachtauto’s</h3>
            <p class="al">
              <em class="cur">Wanneer
beperking van het zicht van een vrachtautochauffeur een mogelijke
(mede) oorzaak van het ongeval is geweest dient de ongevallendienst een
onderzoek naar het zicht van de vrachtautobestuurder uit te voeren door
het vastleggen van de zichtvelden. Dit onderzoek zal vaak nodig zijn
wanneer een fietser of een voetganger tijdens een rechtsafslaande
manoeuvre van een vrachtauto is
overreden.</em>
            </p>
          </div>
        </div>
<div class="divisie">
        <h3 class="kop">6.  Reconstructie en
analyse van het
verkeersongeval</h3>
        <p class="al">
          <em class="cur">De
resultaten van het onderzoek op de plaats ongeval en van het
voertuigonderzoek kunnen aanleiding zijn voor een
‘feitelijk’ reconstructie van het verkeersongeval of
onderdelen daarvan (scenario-onderzoek). Te denken valt hierbij
bijvoorbeeld aan schade-inpassing, rijproeven,
enz.</em>
        </p>
        <p class="al">
          <em class="cur">Met rekenmethoden kan een
eerste indruk worden gekregen van onder andere de rijsnelheden van de
betrokken voertuigen. Het is van belang bij de beoordeling van deze
berekeningen dat het OM goed let op de gehanteerde nauwkeurigheden. De
politiefunctionaris moet aangeven hoe betrouwbaar de uitkomst van de
gepresenteerde berekening
is.</em>
        </p>
        <p class="al">
          <em class="cur">Medewerkers van de
verkeersongevallendiensten maken steeds meer gebruik van geavanceerde
computerprogramma’s om verkeersongevallen te simuleren. Het is
van groot belang dat het OM zich realiseert dat de hiermee
gepresenteerde uitkomst bij de huidige uitvoeringen van deze
programma’s in principe indicatief is in die zin dat de uitkomst
wel kan dienen voor een eerste beoordeling maar dat lagere of hogere
snelheden niet zijn
uitgesloten.</em>
        </p>
      </div>
      <div class="divisie">
        <h3 class="kop">7.  Proces-verbaal</h3>
        <p class="al">
          <em class="cur">De
ongevallenanalist dient bij het opstellen van het proces-verbaal
gebruik te maken van de landelijk geldende standaard. Hij kan hierbij
kiezen uit een verkort of een uitgebreid proces-verbaal. Het verkorte
proces-verbaal is bedoeld voor het OM om een eerste indruk van de zaak
te krijgen. Er kan op basis van dit proces-verbaal worden besloten tot
het zetten van bepaalde vervolgstappen. Op verzoek van het OM kan dan
de ongevallenanalist een uitgebreid proces-verbaal
opstellen.</em>
        </p>
        <p class="al">
          <em class="cur">In het uitgebreide
proces-verbaal moet alle verzamelde informatie zijn opgenomen (zoveel
mogelijk ondersteund door foto- of beeldmateriaal), de uitgevoerde
onderzoeken of reconstructies en de daaruit volgende resultaten. Het is
van belang dat bij deze rapportage in het proces-verbaal door de
verbalisant ruim aandacht wordt besteed aan de reden van wetenschap die
tot bepaalde conclusies hebben geleid. Dit houdt in dat foto’s,
checklisten en bijlagen moeten worden
bijgevoegd.</em>
        </p>
        <p class="al">
          <em class="cur">Ter
bevordering van de kwaliteit van het proces-verbaal moeten tenminste de
volgende uitgangspunten in acht worden
genomen:</em>
        </p>
        <ul class="expliciet whitespace-small">
<li class="li"><p class="labeled"><span class="ol">• </span>
              <em class="cur">Er
moeten geen (of niet alleen) conclusies worden opgenomen, maar vooral
ook redenen van wetenschap te worden
verwoord;</em>
            </p></li>
<li class="li"><p class="labeled"><span class="ol">• </span>
              <em class="cur">Er
moet aangegeven worden waarom iets niet kon worden onderzocht of is
onderzocht;</em>
            </p></li>
<li class="li"><p class="labeled"><span class="ol">• </span>
              <em class="cur">Van
elke waarneming moet het resultaat worden gegeven, ook als dit geen
bijzonderheid lijkt te zijn (bijvoorbeeld: lekke banden, niet alleen
opschrijven welke banden lek waren, maar ook dat de andere niet lek
waren);</em>
            </p></li>
<li class="li"><p class="labeled"><span class="ol">• </span>
              <em class="cur">Als
bepaalde metingen worden gedaan, moet ook de nauwkeurigheid en
betrouwbaarheid van deze metingen aangeven
worden;</em>
            </p></li>
<li class="li"><p class="labeled"><span class="ol">• </span>
              <em class="cur">Indien
getuigenverklaringen niet zijn opgenomen, of getuigen niet zijn
gehoord, dient daarvan de reden te worden aangegeven in het
proces-verbaal.</em>
            </p></li>
</ul>
</div>
      <div class="divisie">
        <h3 class="kop">8.  Situatietekening
op schaal</h3>
        <p class="al">
          <em class="cur">In het strafproces is het
noodzakelijk dat ten behoeve van de reconstructie van het
verkeersongeval een situatietekening op schaal wordt gemaakt, voorzien
van een kompas of noordpijl. De basis van deze tekening moet een
vastlegging zijn van de plaats ongeval (inclusief sporen, eindposities
enz.) door middel van foto’s, die naderhand fotogrammetrisch
moeten worden uitgewerkt. In deze situatietekening dienen naast
aangetroffen sporen ook onder meer voertuigen, rijrichtingen,
voorrangsaanduidingen, wegmarkeringen, straatmeubilair etc. te worden
vermeld. Op de tekening dient te worden vermeld welke schaal van
toepassing is en de naam van de
verbalisant/opsteller.</em>
        </p>
      </div>
      <div class="divisie">
        <h3 class="kop">9.  Foto’s</h3>
        <p class="al">
          <em class="cur">Het
is van belang dat direct na het ongeval foto’s of beeldmateriaal
van de aangetroffen ongevalsituatie worden gemaakt. Op deze wijze zijn
zoveel mogelijk de voorwaarden geschapen voor een goed vervolgonderzoek
en krijgen de belanghebbenden, het OM, evenals de rechter de
mogelijkheid om zich een goed beeld te vormen van de feiten en/of
omstandigheden waaronder zich een en ander heeft afgespeeld, sporen,
schade, positie voertuigen etc. Verder moeten ook alle van belang
zijnde sporen aan de voertuigen (beschadigingen, enz.) fotografisch of
beeldtechnisch worden vastgelegd. Indien bij een ongeval meerdere
betrokkenen zijn, wordt aanbevolen foto’s te nemen vanuit de
(rij)richtingen van betrokkenen. Ook foto’s deeluitmakende van
het proces-verbaal zijn bewijsmiddelen in de zin van artikel 339 jo.
344 van het Wetboek van
Strafvordering.</em>
        </p>
      </div>
      <div class="divisie">
        <h3 class="kop">10.  Onderzoek
door het Nederlands Forensisch Instituut
(NFI)</h3>
        <p class="al">
          <em class="cur">Het NFI kan niet precies
aangeven in welke van de gevallen, waarop deze aanwijzing betrekking
heeft, een NFI-onderzoek meerwaarde heeft voor de beoordeling van de
zaak. Zeer algemeen kan worden gesteld dat het NFI kan worden
geconsulteerd in die gevallen dat naast de door de politie aangeleverde
informatie bij het OM voor de bewijsvoering nog behoefte bestaat aan
vervolgonderzoek.</em>
        </p>
        <p class="al">
          <em class="cur">Bij eventuele
onderzoeksaanvragen door het OM aan het NFI, dient altijd voorafgaand
en bij voorkeur telefonisch overleg plaats te vinden. Tijdens dit
overleg kan dan de vraagstelling worden geformuleerd. Deze
vraagstelling dient altijd schriftelijk te worden bevestigd. De
NFI-onderzoeker kan op basis van de verstrekte informatie een eerste
indruk geven van het te verwachten onderzoeksresultaat en van de
afleverdatum van het
deskundigenrapport.</em>
          <a name="voetnoot_tekst27" class="footnote" href="http://wetten.overheid.nl/BWBR0026862/geldigheidsdatum_23-05-2012/opslaan_in_html#voetnoot27">27</a>
        </p>
        <p class="al">
          <em class="cur">N.B. In die gevallen waarbij de politie zelf
overweegt het NFI in een onderzoek te consulteren dient daarover altijd
eerst met het lokale OM overeenstemming te bestaan. Ook het NFI ziet
erop toe dat tussen OM en politie overeenstemming bestaat over de aan
hen voorgelegde vraagstelling.</em>
        </p>
      </div>
      <div class="divisie">
        <h3 class="kop">11.  Zorgvuldigheid
sporenonderzoek/eenduidige
werkwijze</h3>
        <p class="al">
          <em class="cur">Uit wat
hiervoor is opgemerkt kan worden afgeleid dat het van groot belang is
dat onderzoek op de plaats van het ongeval zo snel mogelijk wordt
uitgevoerd. Daarnaast is het sporenonderzoek, zoals beschreven in de
deze aanwijzing van belang omdat het een algemeen maatschappelijke
functie vervult en dat onderzoek slechts a. ter plaatse en b. door de
politie kan plaatsvinden. Vaak zijn politieambtenaren uit de BPZ (de
Basis Politiezorg) als eersten
aanwezig.</em>
          <a name="voetnoot_tekst28" class="footnote" href="http://wetten.overheid.nl/BWBR0026862/geldigheidsdatum_23-05-2012/opslaan_in_html#voetnoot28">28</a>
          <em class="cur">Zij moeten zoveel mogelijk sporen consolideren in
afwachting van de komst van specialisten. Bij ernstige ongevallen dient
daaraan altijd hoge prioriteit te worden gegeven. In de praktijk kan
dat meebrengen dat de aangetroffen situatie moet worden bevroren ten
behoeve van sporen en ten nadele van de doorstroming. Het lokale OM
dient aandacht te besteden aan een dergelijke aanpak. In de rapportage
van AEF( Andersson Elffers en Felix) over verkeersongevalsafhandeling
getiteld ‘Kwaliteitsinstrument afhandeling
verkeersongevallen’, dat ter beschikking is gesteld aan de
Nederlandse Politie, wordt een blauwdruk gegeven van
verkeersongevalsafhandeling. Dit rapport beveelt de aanstelling van een
herkenbare ‘selecteur’ aan. Het lokale OM kan in overleg
met de politie aanstelling van dergelijke selecteurs bevorderen. Ook
strekt het tot aanbeveling om het totale proces van ongevalsafhandeling
als werkproces, zoals omschreven in het AEF- rapport, invulling te
geven binnen elke politieregio. Het lokale OM heeft daarin een sturende
rol.</em>
        </p>
        <p class="al">
          <em class="cur">Het belang van een zorgvuldig
sporenonderzoek verdient zich in het strafproces als regel terug. In de
praktijk blijkt dat bij vragen achteraf in het geval van een gebrekkig
sporenonderzoek, beantwoording niet eenvoudig of vaak niet meer
mogelijk is. Dit gaat ten koste van de mogelijkheid een betrouwbare
(snelheids)analyse te kunnen maken en daarop volgend te komen tot een
veroordeling. De geloofwaardigheid van politie en justitie komt daarmee
ongewenst onder druk, omdat bij dodelijke slachtoffers en a-sociaal
rijgedrag emoties en publiciteit een grote rol spelen. Hierom dient
altijd vanaf het eerste optreden bij een ernstig verkeersongeval
uiterst zorgvuldig te worden opgetreden.
</em>
          <a name="voetnoot_tekst29" class="footnote" href="http://wetten.overheid.nl/BWBR0026862/geldigheidsdatum_23-05-2012/opslaan_in_html#voetnoot29">29</a>
        </p>
      </div>
      <div class="divisie">
        <h3 class="kop">12.  Slachtoffers</h3>
        <p class="al">
          <em class="cur">De
politie onthoudt zich van inhoudelijke uitspraken over de vervolging in
de strafzaak aan nabestaanden of slachtoffers. Dit is specifiek aan het
OM voorbehouden.</em>
        </p>
        <p class="al">
          <em class="cur">Als tussen de
politie en de nabestaanden van het slachtoffer contacten zijn geweest,
dient een korte vermelding over de inhoud daarvan in het proces-verbaal
te worden opgenomen. Als de politie daarvan heeft afgezien of als er
geen contact is geweest, dient daarvan eveneens in het proces-verbaal
melding te worden gemaakt.</em>
        </p>
        <p class="al">
          <em class="cur">In een
aantal gevallen zal de politie om duidelijkheid te krijgen over de
herstelduur contact opnemen met de behandelend arts van het
slachtoffer. Om privacyredenen dient het slachtoffer voor het
verkrijgen van deze informatie vooraf toestemming te verlenen. Deze
toestemmingsvraag en het feit dat toestemming verleend is, moeten
expliciet worden vermeld in het proces-verbaal, omdat deze
informatieverzameling primair tot doel heeft het verzamelen van bewijs
betreffende het bestanddeel ‘zwaar lichamelijk letsel
of…..’.</em>
        </p>
        <p class="al">
          <em class="cur">Het
kan dienstig zijn dat het OM de rechter op de hoogte brengt van de
emotionele gevolgen en die betreffende deelname aan het arbeidsproces
voor de nabestaanden van een overleden slachtoffer of het slachtoffer
en diens gezinsleden. Het is daarbij van belang dat de verdediging en
de rechter inzicht krijgen in de actuele stand van zaken van het letsel
of de gezondheidstoestand van het
slachtoffer.</em>
        </p>
        <p class="al">
          <em class="cur">Het is voor de rechter
ook van belang te weten in hoeverre de verdachte contact heeft
opgenomen met nabestaanden of het
slachtoffer.</em>
        </p>
        <p class="al">
          <em class="cur">Als sprake is van een
wegsituatie, waarvan bekend is dat daarop herhaaldelijk ongevallen
plaatsvinden, kan het voor slachtoffers of nabestaanden van belang zijn
om van de wegbeheerder te vernemen welke maatregelen ter voorkoming van
herhaling zijn genomen</em>
        </p>
      </div>
      <div class="divisie">
        <h3 class="kop">13.  Alcoholgebruik/drugs
en/of medicijngebruik door de
verdachte</h3>
        <p class="al">I<em class="cur">n het geval de
verdachte ten tijde van het ongeval kennelijk onder invloed verkeerde
van enige stof in de zin van artikel 8 WVW 1994, dient naast het
proces-verbaal voor tenminste artikel 6 WVW 1994, tevens
proces-verbaal voor artikel 8/163 WVW 1994 te worden aangezegd Ook
dient, als de in de Aanwijzing invordering rijbewijzen gerelateerde
grenzen zijn overschreden, een invorderingsproces-verbaal te worden
opgemaakt en het rijbewijs aan het OM te worden gezonden. Het is van
belang om zowel artikel 6 als artikel 8 WVW 1994 in hetzelfde
proces-verbaal op te nemen, om te voorkomen dat eerst het
proces-verbaal van het verkeersongeval op het parket wordt ontvangen en
pas later het proces-verbaal ter zake artikel 8 WVW 1994. Op deze
manier wordt bevorderd dat het OM alle voor de beoordeling relevante
stukken in handen heeft en wordt door gezamenlijke inspanning gewerkt
aan een zo zorgvuldig mogelijke beoordeling van alle relevante feiten
en omstandigheden. Indien ter zake artikel 8 WVW 1994 door een
geautomatiseerd systeem een afzonderlijk proces-verbaal wordt
aangemaakt, moet dit altijd gebundeld en gelijktijdig met het
proces-verbaal ter zake art. 6 WVW 1994 aan het arrondissementsparket
worden gezonden.</em>
        </p>
        <p class="al">
          <em class="cur">Tevens wordt op
deze wijze een ne-bis-in-idem voorkomen, omdat in voorkomende gevallen
mogelijk al een transactie is aangeboden of strafbeschikking is
uitgevaardigd op grond van de feiten en/of omstandigheden die in het
artikel 8 WVW 1994 proces-verbaal en/of het
aanrijdingsproces-verbaal zijn
vermeld.</em>
          <a name="voetnoot_tekst30" class="footnote" href="http://wetten.overheid.nl/BWBR0026862/geldigheidsdatum_23-05-2012/opslaan_in_html#voetnoot30">30</a>
        </p>
        <p class="al">
          <em class="cur">Het criterium dat indien mogelijk een
blaastest wordt afgenomen ( bij opsporing en bij hulpverlening), brengt
bovendien mee dat in het proces-verbaal voor artikel 6 WVW 1994
ook de uitslag P wordt vermeld van het voorlopig onderzoek van
uitgeademde
lucht.</em>
        </p>
      </div>
    </div>
<a name="opmerking_2462961"></a>
</body>
</html>
