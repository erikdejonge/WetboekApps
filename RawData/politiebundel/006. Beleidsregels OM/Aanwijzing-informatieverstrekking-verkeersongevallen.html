<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd">
<html>
<head>
<meta content="text/html; charset=UTF-8" http-equiv="Content-type">
<title>Aanwijzing informatieverstrekking verkeersongevallen</title>
<link href="css/default.css" media="screen" type="text/css" rel="stylesheet">
<link href="css/content.css" media="screen" type="text/css" rel="stylesheet">
</head>
<body class="wettekst-inhoud">
<p>(Tekst geldend op: 23-05-2012)</p> <hr>
<a id="TOC_anchor_2461985" name="Opschrift"></a><div class="intitule">Aanwijzing
informatieverstrekking
verkeersongevallen</div>
<a name="opmerking_2461985"></a><a id="TOC_anchor_2462026" name="CIRDIV1133969"></a><div class="circulaire.divisie">
        <h3 class="kop">Achtergrond</h3>
        
      </div>
<a name="opmerking_2462026"></a><a id="TOC_anchor_2461990" name="CIRDIV1133969_Tekst"></a><div class="tekst">

          <p class="al">De
wettelijke grondslag voor het verstrekken van gegevens van
verkeersongevallen aan de Stichting Processen Verbaal is
artikel 4.2, eerste lid, onder c van het Besluit Politiegegevens
(BpolG). Hierin wordt uitvoering gegeven aan artikel 18, eerste
lid, van de Wet Politiegegevens (WPolG). In deze aanwijzing worden
afschriften van processen-verbaal als gegevens in de zin van
artikel 4.2 BpolG
aangemerkt<a name="voetnoot_tekst1" class="footnote" href="http://wetten.overheid.nl/BWBR0026850/geldigheidsdatum_23-05-2012/opslaan_in_html#voetnoot1">1</a>
.</p>
        </div>
<a name="opmerking_2461990"></a><a id="TOC_anchor_2462057" name="CIRDIV1133984"></a><div class="circulaire.divisie">
        <h3 class="kop">Samenvatting</h3>
        
      </div>
<a name="opmerking_2462057"></a><a id="TOC_anchor_2462022" name="CIRDIV1133984_Tekst"></a><div class="tekst">
          <p class="al">Deze
aanwijzing beschrijft de voorwaarden en procedure voor verstrekking van
gegevens van
verkeersongevallen:</p>
          <ul class="expliciet whitespace-small">
<li class="li"><p class="labeled"><span class="ol">– </span>door
de politie aan de Stichting Processen
Verbaal;</p></li>
<li class="li"><p class="labeled"><span class="ol">– </span>door de Stichting
Processen Verbaal aan belanghebbenden
en</p></li>
<li class="li"><p class="labeled"><span class="ol">– </span>door
de politie aan het Ministerie van Verkeer en Waterstaat,
Directoraat Generaal Rijkswaterstaat (DGR en de Stichting
Wetenschappelijk Onderzoek Verkeersveiligheid
(SWOV));</p></li>
<li class="li"><p class="labeled"><span class="ol">– </span>door het OM/de politie
aan anderen dan de genoemde instellingen.</p></li>
</ul>
<p class="al">Tot slot
geeft de aanwijzing een regeling voor de wijze waarop belanghebbenden
gebruik mogen maken van de verkregen afschriften en een regeling voor
het verstrekken van inlichtingen over de aan een proces-verbaal gegeven
afdoening.</p>
        </div>
<a name="opmerking_2462022"></a><a id="TOC_anchor_2462052" name="CIRDIV1133981"></a><div class="circulaire.divisie">
        <h3 class="kop">Informatieverstrekking</h3>
        
      </div>
<a name="opmerking_2462052"></a><a id="TOC_anchor_2462054" name="CIRDIV1133981_CIRDIV1133982"></a><div class="circulaire.divisie">
          <h3 class="kop">Begripsbepalingen</h3>
          
        </div>
<a name="opmerking_2462054"></a><a id="TOC_anchor_2462020" name="CIRDIV1133981_CIRDIV1133982_Tekst"></a><div class="tekst">
            <p class="al">Verkeersongeval:
een gebeurtenis op een voor het rij- en ander verkeer openstaande weg,
die verband houdt met het verkeer tengevolge waarvan schade is ontstaan
en/of ten gevolge waarvan één of meerdere weggebruikers zijn
overleden en/of gewond geraakt, met uitzondering van een gebeurtenis
waarbij uitsluitend voetgangers zijn betrokken. Onder voetgangers wordt
niet verstaan personen die zich voortbewegen met een hulpmiddel zoals
rollerskates en skateboards.</p>
            <p class="al">(NB: art. 6 en 7 WVW 1994 zaken
kunnen ook buiten de weg zijn
gepleegd)</p>
            <p class="al">Proces-verbaal: ambtelijk verslag, zoals
bedoeld in artikel 152 en 153 Wetboek van Strafvordering (WvSv)
opgemaakt ten behoeve van een mogelijke strafrechtelijke vervolging
door het
OM.</p>
          </div>
<a name="opmerking_2462020"></a><a id="TOC_anchor_2462027" name="1"></a><div class="circulaire.divisie">
        <h3 class="kop">1.  Verstrekking
van gegevens door de politie aan de Stichting Processen
Verbaal<a name="voetnoot_tekst2" class="footnote" href="http://wetten.overheid.nl/BWBR0026850/geldigheidsdatum_23-05-2012/opslaan_in_html#voetnoot2">2</a>
          </h3>
        
        
        
      </div>
<a name="opmerking_2462027"></a><a id="TOC_anchor_2462044" name="1_11"></a><div class="circulaire.divisie">
          <h3 class="kop">1.1.  In
welke gevallen?</h3>
          
          
        </div>
<a name="opmerking_2462044"></a><a id="TOC_anchor_2462017" name="1_11_Tekst"></a><div class="tekst">
            <p class="al">Gegevens betreffende
verkeersongevallen worden door de politie verstrekt aan de Stichting
Processen Verbaal ten behoeve van de verstrekking door de Stichting
Processen Verbaal van afschriften van processen-verbaal aan
belanghebbenden (zie <a href="#2/21">paragraaf 2.1.</a>)</p>
            <p class="al">Een duidelijk en
leesbaar afschrift van het proces-verbaal, alsmede een aan originele
kwaliteit gelijk zijnde kopie van eventueel van het proces-verbaal
deeluitmakende fotomappen en/of situatietekeningen worden door de
politie aan de Stichting Processen Verbaal verstrekt ten behoeve van de
verstrekkingen door de Stichting Processen Verbaal van afschriften aan
belanghebbenden. Bedoelde gegevens zullen alleen door de politie aan de
Stichting Processen Verbaal worden verstrekt voorzover deze betrekking
hebben op het verkeersongeval zelf en het niet tevens een afschrift
betreft van een proces-verbaal terzake van een in de Wegenverkeerswet
1994 (WVW 1994) opgenomen misdrijf. Indien tevens proces-verbaal is
opgemaakt voor feiten die een oorzakelijk verband kunnen hebben met het
verkeersongeval, zoals het rijden onder invloed, dient verstrekking van
(gegevens uit) het proces-verbaal plaats te vinden via de officier van
justitie.</p>
          </div>
<a name="opmerking_2462017"></a><a id="TOC_anchor_2462046" name="1_11_CIRDIV1133978"></a><div class="circulaire.divisie">
            <h3 class="kop">Toelichting</h3>
            
          </div>
<a name="opmerking_2462046"></a><a id="TOC_anchor_2462016" name="1_11_CIRDIV1133978_Tekst"></a><div class="tekst">
              <p class="al">De
gegevens moeten een duidelijke relatie hebben met het verkeersongeval.
Wanneer na een verkeersongeval bijvoorbeeld een kofferbak vol met
wapens wordt aangetroffen en terzake van overtreding van de Wet wapens
en munitie een proces-verbaal wordt opgemaakt, mag dit proces-verbaal
niet worden verstrekt. Er zal namelijk geen oorzakelijk verband zijn
tussen het vervoer van deze wapens en het verkeersongeval. Wanneer de
bestuurder onder invloed is van alcohol kan de mogelijkheid van een
oorzakelijk verband niet op voorhand uitgesloten worden. Desondanks is
het eveneens niet de bedoeling dat processen-verbaal terzake van art.
6, 7, 8 WVW 1994 of een ander in de WVW 1994 opgenomen misdrijf door de
politie aan de Stichting Processen Verbaal worden verstrekt. De
verstrekking dient bij misdrijven via de officier van justitie te
verlopen. Er dient immers een zorgvuldige afweging per dossier plaats
te vinden of er informatie verstrekt kan en mag worden aan degene die
hierom verzoekt.</p>
              <p class="al">Zo kan bijvoorbeeld worden bekeken welke
pagina’s uit een proces-verbaal kunnen worden verstrekt zonder
het hele proces-verbaal te verstrekken. Uitgangspunt moet in ieder
geval de selectie van informatie blijven, opdat niet meer wordt
verstrekt dan nodig is voor het doel van de verstrekking. Het is op
basis van de Wet justitiële en strafvorderlijke gegevens (Wjsg)
niet aan de ontvanger om te bepalen welke strafvorderlijke gegevens
deze nodig heeft, maar aan het OM.</p>
              <p class="al">Ter voorkoming
van dubbel werk worden door het OM geen afschriften van
processen-verbaal aan de Stichting Processen Verbaal gezonden. De
toevoeging van het parketnummer in verband met informatieverstrekking
is door de komst van geautomatiseerde systemen niet
noodzakelijk.</p>
            </div>
<a name="opmerking_2462016"></a><a id="TOC_anchor_2462035" name="1_12"></a><div class="circulaire.divisie">
          <h3 class="kop">1.2.  Procedure</h3>
          
          
        </div>
<a name="opmerking_2462035"></a><a id="TOC_anchor_2462014" name="1_12_Tekst"></a><div class="tekst">
            <p class="al">Zo
spoedig mogelijk – uiterlijk binnen 30 dagen na het
verkeersongeval – zendt de politie rechtstreeks een afschrift
van het proces-verbaal aan de Stichting Processen Verbaal.</p>
            <p class="al">Als
van het verkeersongeval proces-verbaal wordt opgemaakt, wordt het
origineel naar het OM en voor zover onder <a href="#1/11">1.1</a> toegestaan één
origineel afschrift (inclusief aan originele kwaliteit gelijk zijnde
fotomappen en/of situatietekeningen) rechtstreeks naar de Stichting
Processen Verbaal
gezonden.</p>
          </div>
<a name="opmerking_2462014"></a><a id="TOC_anchor_2462038" name="1_12_CIRDIV1133975"></a><div class="circulaire.divisie">
            <h3 class="kop">Toelichting</h3>
            
          </div>
<a name="opmerking_2462038"></a><a id="TOC_anchor_2462012" name="1_12_CIRDIV1133975_Tekst"></a><div class="tekst">
              <p class="al">Toezending
van de aan originele kwaliteit gelijk zijnde kopieën van
proces-verbaal, foto’s en tekeningen is met name van belang voor
de civiele afwikkeling van de
schades.</p>
            </div>
<a name="opmerking_2462012"></a><a id="TOC_anchor_2462062" name="1_13"></a><div class="circulaire.divisie">
          <h3 class="kop">1.3.  Doel
van de verstrekking</h3>
          
          
        </div>
<a name="opmerking_2462062"></a><a id="TOC_anchor_2462009" name="1_13_Tekst"></a><div class="tekst">
            <p class="al">De door politie aan de
Stichting Processen Verbaal verstrekte informatie mag door de Stichting
Processen Verbaal niet worden gebruikt voor een ander doel dan waarvoor
de informatie is gegeven, namelijk verstrekking van die informatie ten
behoeve van het regelen van schade als gevolg van
verkeersongevallen.</p>
          </div>
<a name="opmerking_2462009"></a><a id="TOC_anchor_2462023" name="1_13_CIRDIV1133968"></a><div class="circulaire.divisie">
            <h3 class="kop">Toelichting</h3>
            
          </div>
<a name="opmerking_2462023"></a><a id="TOC_anchor_2461991" name="1_13_CIRDIV1133968_Tekst"></a><div class="tekst">
              <p class="al">De
verstrekking op basis van artikel 4.2, eerste lid aanhef en onder
c BpolG moet wel gekoppeld zijn aan een bepaald doel. Dit doel is in
casu de schadeafwikkeling in de ruimste zin van het woord d.w.z. de
schadeafwikkeling tussen verzekeraars onderling, maar ook de
schadeafwikkeling tussen verzekeraar en verzekerde. Hieronder valt dus
niet de beoordeling of iemand als verzekerde moet worden
geaccepteerd.</p>
            </div>
<a name="opmerking_2461991"></a><a id="TOC_anchor_2462048" name="2"></a><div class="circulaire.divisie">
        <h3 class="kop">2.  Verstrekking
van afschriften door de Stichting Processen Verbaal aan
belanghebbenden</h3>
        
        
      </div>
<a name="opmerking_2462048"></a><a id="TOC_anchor_2462059" name="2_21"></a><div class="circulaire.divisie">
          <h3 class="kop">2.1.  Belanghebbenden</h3>
          
        </div>
<a name="opmerking_2462059"></a><a id="TOC_anchor_2462007" name="2_21_Tekst"></a><div class="tekst">
            <p class="al">De
Stichting Processen Verbaal verstrekt een afschrift van een
proces-verbaal aan iedere belanghebbende die hierom schriftelijk
verzoekt, onder overlegging van gegevens waaruit het belang bij de
gevraagde kennisneming
blijkt.</p>
          </div>
<a name="opmerking_2462007"></a><a id="TOC_anchor_2462050" name="2_22"></a><div class="circulaire.divisie">
          <h3 class="kop">2.2.  Criteria
waaraan het verzoek moet voldoen.</h3>
          
        </div>
<a name="opmerking_2462050"></a><a id="TOC_anchor_2462006" name="2_22_Tekst"></a><div class="tekst">
            <p class="al">Onder het
begrip verkeersongeval vallen ook de ongevallen die ontstaan zijn als
gevolg van enige handeling ter voorkoming van een verkeersongeval. Bij
het verzoek moeten, behalve gegevens waaruit het belang van de
verzoeker bij de kennisneming blijkt, worden
opgegeven:</p>
            <ul class="expliciet whitespace-small">
<li class="li"><p class="labeled"><span class="ol">a) </span>De
gemeente (plaatsnaam is onvoldoende) waarbinnen het ongeval heeft
plaatsgehad.</p></li>
<li class="li"><p class="labeled"><span class="ol">b) </span>De datum van het
ongeval.</p></li>
<li class="li"><p class="labeled"><span class="ol">c) </span>De kentekens van de
betrokken voertuigen of de naam incl. voorletter(s) van de bij de
verkeersongeval betrokken fietser, voetganger, bestuurder van het
voertuig zonder kenteken of eigenaar van een ander object,
tram-/treinnummer. Bij gehuwde vrouwen moet de meisjesnaam worden
vermeld.</p></li>
</ul>
<p class="al">Een verzoek aan de Stichting Processen
Verbaal om afschrift van een proces-verbaal dient niet eerder dan na
een maand na het verkeersongeval te worden ingezonden, omdat de
Stichting Processen Verbaal in de regel anders de stukken zelf nog niet
zal hebben ontvangen. Het verzoek moet uiterlijk binnen anderhalf jaar
na het verkeersongeval worden gedaan. De belanghebbende zal zich na het
verstrijken van deze periode moeten wenden tot de politie of het OM
waar het proces-verbaal zich in de archieven bevindt.</p>
            <p class="al">Voor
behandeling van verzoeken tot het verstrekken van afschriften van
processen-verbaal van verkeersongevallen en voor de afschriften zelf
worden door de Stichting Processen Verbaal kosten in rekening gebracht.
Met uitzondering van overheidsdiensten en leden van het Verbond Van
Verzekeraars, dienen deze kosten vooraf te worden voldaan op een door
de Stichting Processen Verbaal te bepalen wijze. Nadere inlichtingen
hieromtrent, alsmede een standaard lay-out voor aanvragen, zijn op
verzoek verkrijgbaar bij de Stichting Processen
Verbaal.</p>
          </div>
<a name="opmerking_2462006"></a><a id="TOC_anchor_2462039" name="3"></a><div class="circulaire.divisie">
        <h3 class="kop">3.  Gebruik
door belanghebbenden van de verkregen
afschriften</h3>
        
      </div>
<a name="opmerking_2462039"></a><a id="TOC_anchor_2462003" name="3_Tekst"></a><div class="tekst">
          <p class="al">Van de ter beschikking gestelde
afschriften zal uitsluitend gebruik mogen worden gemaakt voor het doel
waarvoor zij werden aangevraagd en verstrekt. Hiervan zal aan de
aanvrager mededeling worden gedaan. Na het verstrijken van een periode
van anderhalf jaar worden de kopie processen-verbaal door de Stichting
Processen Verbaal uit de databank verwijderd.</p>
          <p class="al">Indien blijkt dat
degene die een afschrift heeft ontvangen van de daardoor verkregen
wetenschap misbruik heeft gemaakt, d.w.z. heeft gebruikt voor een ander
doel dan waarvoor het hem was toegestaan, kan betrokkene voor het
vervolg worden uitgesloten van het verkrijgen van afschriften. Dit
wordt bijgehouden door de Stichting Processen
Verbaal.</p>
        </div>
<a name="opmerking_2462003"></a><a id="TOC_anchor_2462029" name="4"></a><div class="circulaire.divisie">
        <h3 class="kop">4.  Het
verstrekken van inlichtingen door de politie en het OM aan anderen dan
de Stichting Processen Verbaal</h3>
        
      </div>
<a name="opmerking_2462029"></a><a id="TOC_anchor_2462001" name="4_Tekst"></a><div class="tekst">
          <p class="al">Het
verstrekken van het proces-verbaal door het OM dient te geschieden
overeenkomstig de Wjsg en de Aanwijzing Wet justitiële en
strafvorderlijke gegevens (2007A018), tenzij er een andere wettelijke
basis is (vgl. het verstrekken van inlichtingen aan een benadeelde
partij, art. 51 Wetboek van Strafvordering en de Wet openbaarheid van
bestuur). Het verstrekken van inlichtingen door de politie geschiedt op
basis van de Wet politiegegevens. Indien een belanghebbende een
afschrift van een proces-verbaal wil ontvangen dat niet door de
Stichting Processen Verbaal kan worden verstrekt, dient de
belanghebbende zich rechtstreeks tot het OM te wenden.</p>
          <p class="al">Ingeval
een verzoeker zich om informatie tot de Stichting Processen Verbaal kan
wenden, zal door de politie en het OM primair naar deze stichting
worden verwezen. In geval van dringende redenen kan hiervan worden
afgeweken en kunnen aan de in artikel 4.2, eerste lid aanhef en
onder b (Stichting slachtofferhulp Nederland) en n (benadeelden en
personen, die in hun rechten zijn getreden) BPolG, genoemde personen of
instellingen gegevens worden verstrekt die noodzakelijk zijn voor het
in rechte op kunnen komen van hun belangen of die van het
slachtoffer.</p>
          <p class="al">Tevens moet hierbij worden opgemerkt
dat in artikel 4.2, eerste lid aanhef en onder d, BPolG is bepaald
dat desgevraagd aan medewerkers van het Waarborgfonds Motorverkeer,
bedoeld in artikel 23, eerste lid, van de Wet
aansprakelijkheidsverzekering motorrijtuigen (WAM) gegevens uit een
politieregister worden verstrekt, voorzover zij deze behoeven voor een
goede uitvoering van hun taak. Gegevens mogen aan medewerkers van dit
fonds worden verstrekt voorzover het gegevens betreft omtrent de
personalia en de verblijfplaats van benadeelden en deze gegevens
noodzakelijk zijn voor de hulp aan benadeelden ten behoeve van het
geldend maken van een recht op schadevergoeding, als bedoeld in
artikel 25, eerste lid, van de WAM.</p>
          <p class="al">Voorts kan de politie
verkeersongevallengegevens al dan niet via elektronische weg aan
de Dienst Verkeer en Scheepvaart (voorheen Adviesdienst Verkeer en
Vervoer) en de SWOV verstrekken, omdat de Minister van Justitie op
grond van artikel 4.7, eerste lid, BPolG deze instellingen
schriftelijk toestemming heeft verleend om ten behoeve van
beleidsinformatie en wetenschappelijk onderzoek en statistiek, als
bedoeld in artikel 22 WPolG, op verkeersongevallen betrekking
hebbende politiegegevens te
verwerken.</p>
        </div>
<a name="opmerking_2462001"></a><a id="TOC_anchor_2462041" name="5"></a><div class="circulaire.divisie">
        <h3 class="kop">5.  Het
verstrekken van inlichtingen over de aan een proces-verbaal gegeven
afdoening</h3>
        
      </div>
<a name="opmerking_2462041"></a><a id="TOC_anchor_2461999" name="5_Tekst"></a><div class="tekst">
          <p class="al">Het OM zal aan de
verzekeraar en andere belanghebbenden inlichtingen mogen verstrekken
over de afdoening die aan een bepaald proces-verbaal van een
verkeersongeval is gegeven ten einde die belanghebbenden in staat te
stellen een verantwoorde beslissing te nemen ten behoeve van de
afwikkeling van de schade en het verhaal.</p>
          <p class="al">Informatie over de
afdoening van een bepaalde strafzaak bevindt zich in COMPAS/GPS (of het
onderliggende strafdossier). De opname van persoonsgegevens in
COMPAS/GPS betreft verwerking van persoonsgegevens in de zin van de
Wjsg . Op verstrekking van de informatie zijn dan ook de bepalingen van
de Wjsg en de Aanwijzing Wet justitiële en strafvorderlijke
gegevens (2007A018) van
toepassing.</p>
        </div>
<a name="opmerking_2461999"></a><a id="TOC_anchor_2462056" name="6"></a><div class="circulaire.divisie">
        <h3 class="kop">6.  Koninklijke
Marechaussee</h3>
        
      </div>
<a name="opmerking_2462056"></a><a id="TOC_anchor_2461998" name="6_Tekst"></a><div class="tekst">
          <p class="al">Het vorenstaande is van
overeenkomstige toepassing op de Koninklijke
Marechaussee.</p>
        </div>
<a name="opmerking_2461998"></a><a id="TOC_anchor_2462034" name="7"></a><div class="circulaire.divisie">
        <h3 class="kop">7.  Contact met
de Stichting Processen Verbaal</h3>
        
      </div>
<a name="opmerking_2462034"></a><a id="TOC_anchor_2461996" name="7_Tekst"></a><div class="tekst">
          <p class="al">Ten aanzien van
de uitvoering van deze aanwijzing onderhoudt het Landelijk Parket, Team
Verkeer, dat in Soesterberg is gevestigd contact met de Stichting
Processen
Verbaal.</p>
        </div>
<a name="opmerking_2461996"></a><a id="TOC_anchor_2462031" name="CIRDIV1133972"></a><div class="circulaire.divisie">
        <h3 class="kop">Overgangsrecht</h3>
        
      </div>
<a name="opmerking_2462031"></a><a id="TOC_anchor_2461994" name="CIRDIV1133972_Tekst"></a><div class="tekst">
          <p class="al">De
beleidsregels in deze aanwijzing hebben gelding vanaf de datum van
inwerkingtreding.</p>
        </div>
<a name="opmerking_2461994"></a>
</body>
</html>
