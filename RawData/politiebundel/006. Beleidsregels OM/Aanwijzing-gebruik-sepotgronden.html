<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd">
<html>
<head>
<meta content="text/html; charset=UTF-8" http-equiv="Content-type">
<title>Aanwijzing gebruik sepotgronden</title>
<link href="css/default.css" media="screen" type="text/css" rel="stylesheet">
<link href="css/content.css" media="screen" type="text/css" rel="stylesheet">
</head>
<body class="wettekst-inhoud">
<p>(Tekst geldend op: 23-05-2012)</p> <hr>
<a id="TOC_anchor_2422361" name="Opschrift"></a><div class="intitule">Aanwijzing
gebruik
sepotgronden</div>
<a name="opmerking_2422361"></a><a id="TOC_anchor_2422395" name="CIRDIV1109337"></a><div class="circulaire.divisie">
        <h3 class="kop">Samenvatting</h3>
        
      </div>
<a name="opmerking_2422395"></a><a id="TOC_anchor_2422380" name="CIRDIV1109337_Tekst"></a><div class="tekst">

          <p class="al">De officier van justitie kan op gronden aan het algemeen belang
ontleend beslissen af te zien van (verdere) vervolging. De zaak wordt
dan geseponeerd. Er zijn verschillende soorten sepots: technische en
beleidssepots. De beleidssepots zijn weer onder te verdelen in
voorwaardelijke en onvoorwaardelijke sepots. Art. 167 lid 2 Sv geeft
het Openbaar Ministerie (OM) de mogelijkheid de vervolgingsbeslissing
onder het stellen van bepaalde voorwaarden uit te stellen; als de
verdachte aan de voorwaarden heeft gedaan kan de zaak vervolgens
onvoorwaardelijk worden geseponeerd. Artikel 257a Sv maakt het mogelijk
een strafbeschikking uit te vaardigen bevattende een
(gedrags)aanwijzing waaraan de bestrafte moet
voldoen.<a name="voetnoot_tekst1" class="footnote" href="http://wetten.overheid.nl/BWBR0026284/geldigheidsdatum_23-05-2012/opslaan_in_html#voetnoot1">1</a>
Deze wijze van afdoening lijkt op een voorwaardelijk beleidssepot; dit
is echter geen sepotbeslissing, doch een daad van vervolging.</p>
          <p class="al">In zaken waarin een strafbeschikking is uitgevaardigd kan de
executie van de opgelegde straf of maatregel geheel of gedeeltelijk
mislukken. De zaak kan dan worden aangebracht bij de rechter, doch in
een aantal gevallen kan er ook om opportuniteitsredenen worden afgezien
van het dagvaarden. Ook in deze gevallen is er sprake van een
sepotbeslissing.</p>
          <p class="al">Deze aanwijzing bevat regels over
de wijze waarop sepotbeslissingen geregistreerd moeten worden. In de
<a href="#Bijlage">Bijlage</a> zijn alle sepotgronden opgesomd.</p>
          <p class="al">Eveneens bevat deze
Aanwijzing het restrictievere sepotbeleid met betrekking tot de
‘bestuurlijke strafbeschikkingen’ aangaande
overlastfeiten die de G4 kunnen doen uitvaardigen.</p>
          <p class="al">Tevens
bevat deze aanwijzing regels over de wijze waarop klachten over de
genomen sepotbeslissing moeten worden
behandeld.</p>
        </div>
<a name="opmerking_2422380"></a><a id="TOC_anchor_2422392" name="CIRDIV1109335"></a><div class="circulaire.divisie">
        <h3 class="kop">Achtergrond</h3>
        
      </div>
<a name="opmerking_2422392"></a><a id="TOC_anchor_2422394" name="CIRDIV1109335_CIRDIV1109336"></a><div class="circulaire.divisie">
          <h3 class="kop">Afdoening door het
Openbaar Ministerie (OM)</h3>
          
        </div>
<a name="opmerking_2422394"></a><a id="TOC_anchor_2422376" name="CIRDIV1109335_CIRDIV1109336_Tekst"></a><div class="tekst">
            <p class="al">De verschillende
wijzen van afdoen door de parketten
zijn:</p>
            <ul class="expliciet whitespace-small">
<li class="li"><p class="labeled"><span class="ol">– </span>dagvaarden, waaronder begrepen voeging ter
berechting bij een andere zaak en dagvaarden na een geheel of
gedeeltelijk mislukte executie van de bij een strafbeschikking
opgelegde straf of maatregel;</p></li>
<li class="li"><p class="labeled"><span class="ol">– </span>transactie, tevens omvattende het voldoen
aan een voorwaarde (art. 74 WvSr);</p></li>
<li class="li"><p class="labeled"><span class="ol">– </span>het uitvaardigen van een strafbeschikking
(art. 257a Sv);</p></li>
<li class="li"><p class="labeled"><span class="ol">– </span>voeging ad
informandum;</p></li>
<li class="li"><p class="labeled"><span class="ol">– </span>seponeren, te
onderscheiden in technisch sepot en beleidssepot (ook in geval van
intrekking van de strafbeschikking of het geval waarin de executie van
de strafbeschikking geheel of gedeeltelijk is mislukt en vervolgen niet
opportuun is);</p></li>
<li class="li"><p class="labeled"><span class="ol">– </span>overdracht aan
een parket in een ander arrondissement (let wel: dit is een afdoening
door het overdragende parket, nog niet door het OM; zie de definitie
onder ‘vervolging’).</p></li>
</ul>
<p class="al">Seponeren door
het OM speelt een belangrijke rol in het strafprocesrecht (in de
laatste jaren wordt ongeveer 10% van alle rechtbankzaken en 15% van
alle kantonzaken door het OM afgedaan met een onvoorwaardelijk sepot).
Indien onvoldoende uitzicht bestaat op een veroordeling omdat bijv.
onvoldoende bewijs aanwezig is, zal gekozen worden voor een technisch
sepot. Indien van vervolging wordt afgezien op gronden aan het algemeen
belang ontleend (opportuniteitsbeginsel, artt. 167, 242 lid 2 WvSv),
zal gekozen worden voor een beleidssepot. Een beleidssepot kan ook
voorwaardelijk zijn (artt. 167, tweede lid, 244, derde lid en 245,
derde lid WvSv).</p>
            <p class="al">De Wet OM-afdoening zal gefaseerd
in werking treden (zie daarvoor de Aanwijzing OM-afdoening en de
daarbij gevoegde bijlagen). De kern van deze wet is dat de juridische
grondslag van de buitengerechtelijke afdoening wordt aangepast. De
strafbeschikking strekt niet ter voorkoming van vervolging, zoals de
transactie, maar is een afdoeningsvorm waarin het OM de zaak kan
vervolgen en bestraffen. De wet geeft ook een wettelijke basis voor het
‘voorwaardelijk sepot’.</p>
            <p class="al">Het huidige
voorwaardelijke sepot wordt als het ware gesplitst. Enerzijds wordt het
mogelijk een strafbeschikking uit te vaardigen bevattende aanwijzingen
waaraan de bestrafte moet voldoen (art. 257a lid 3 Sv). Anderzijds
heeft het OM de mogelijkheid om de beslissing of vervolging plaats moet
hebben onder het stellen van bepaalde voorwaarden voor een bepaalde
tijd uit te stellen (art. 167 lid 2 Sv). In het eerste geval is geen
sprake meer van een sepot. Het uitvaardigen van de strafbeschikking is
immers een daad van vervolging. In het tweede geval zal de zaak, indien
de verdachte aan de voorwaarden heeft voldaan, uiteindelijk wel
afgedaan kunnen worden met een sepot. Deze laatste mogelijkheid zal in
het bijzonder toegepast kunnen worden in zaken waarin, gelet op de
wettelijke begrenzing, geen strafbeschikking kan worden uitgevaardigd
(art. 257a lid 1 Sv) en er om opportuniteitsredenen aanleiding is af te
zien van (verdere) vervolging indien de verdachte aan de gestelde
voorwaarden heeft voldaan.</p>
            <p class="al">Daarnaast zal de uitgestelde
sepotbeslissing ook gebruikt kunnen worden in strafzaken, waarin
wél een strafbeschikking opgelegd zou kunnen worden, doch om
opportuniteitsredenen van vervolging wordt afgezien, waarbij geen
aanleiding bestaat bijzondere voorwaarden op te leggen, en uitsluitend
de algemene voorwaarde wordt gesteld (inhoudende dat de verdachte geen
strafbare feiten begaat binnen een bepaalde periode).</p>
            <p class="al">In gevallen waarin de executie van bij strafbeschikking opgelegde
straffen of maatregelen geheel of gedeeltelijk is mislukt kan de
betreffende zaak alsnog door middel van een dagvaarding worden
aangebracht bij de strafrechter (art. 255a Sv). In een aantal gevallen
zal daarvan om opportuniteitsredenen kunnen worden afgezien
(bijvoorbeeld de bestrafte is reeds gegijzeld). Voor deze gevallen zijn
aparte afdoeningscodes ontwikkeld; er heeft immers al een vervolging
plaatsgevonden en de zaak is onherroepelijk afgedaan, waarbij de schuld
van de verdachte is vastgesteld. Voor het bepalen van de recidive
blijven deze zaken meewegen. Voor deze gevallen zijn sepotcodes
opgenomen in de <a href="#Bijlage">Bijlage</a>.</p>
            <p class="al">Bij inwerkingtreding van de Wet
OM-afdoening in februari 2008 zijn in deze Aanwijzing tevens een
tweetal nieuwe technische sepotcodes opgenomen. Dit betreft enerzijds
de sepotcode “bestuurlijke boete: strafrechter niet
bevoegd”. Er zijn inmiddels vele wetten waarin wordt gehandhaafd
door het opleggen van een bestuurlijke boete en het strafrecht pas in
beeld komt bij de meer ernstige vormen van normoverschrijding,
bijvoorbeeld bij meermalen recidive (bijvoorbeeld de
Arbeidsomstandighedenwet). In deze gevallen is er ten aan zien van een
aantal feiten geen keuze tussen strafrechtelijke- of
bestuursrechtelijke afdoening (als dat wel het geval is heeft de
officier van justitie de keuze tussen strafrechtelijk afdoen of de zaak
overdragen aan het betreffend bestuursorgaan en de zaak seponeren op
basis van sepotgrond 20). Wanneer strafrechtelijke afdoening wettelijk
is uitgesloten, zal de zaak met het oog op bestuursrechtelijke
afdoening moeten worden overgedragen aan het bestuursorgaan en zal de
strafzaak moeten worden geseponeerd.</p>
            <p class="al">Verder is er een grond
opgenomen met betrekking tot de afdoening van de strafzaken die hun
aanleiding hebben in strafrechtelijk onderzoek naar geweldsaanwending
door politiefunctionarissen (zie de Aanwijzing handelwijze bij
geweldsaanwending (politie)ambtenaar, 2006A007). Bijvoorbeeld een
onderzoek naar een schietincident, waarbij een politieambtenaar iemand
heeft doodgeschoten. In een aantal gevallen zal een zodanig onderzoek
ingeschreven moeten worden (bijvoorbeeld als een gerechtelijk
vooronderzoek wordt ingesteld). Als uit dit strafrechtelijk onderzoek
blijkt dat er is gehandeld binnen de wettelijke kaders (bijvoorbeeld
bij een schietincident binnen de kaders van de Ambtsinstructie) dan zal
er geen (verdere) strafrechtelijk vervolging geïndiceerd zijn en
kan de zaak worden geseponeerd. Omdat dit een specifieke categorie
zaken betreft is ervoor gekozen een afzonderlijke sepotcode te
maken.</p>
            <p class="al">De ervaring leert dat een gewezen verdachte die het
niet eens is met de (codering van de) sepotbeslissing zich soms in een
brief tot de behandelend officier van justitie wil wenden. Deze
aanwijzing stelt nadere regels over de wijze waarop deze klachten
moeten worden
behandeld.</p>
          </div>
<a name="opmerking_2422376"></a><a id="TOC_anchor_2422383" name="CIRDIV1109331"></a><div class="circulaire.divisie">
        <h3 class="kop">Vervolging</h3>
        
        
        
        
      </div>
<a name="opmerking_2422383"></a><a id="TOC_anchor_2422398" name="CIRDIV1109331_1"></a><div class="circulaire.divisie">
          <h3 class="kop">1.  Seponeren
en sepotgronden</h3>
          
        </div>
<a name="opmerking_2422398"></a><a id="TOC_anchor_2422367" name="CIRDIV1109331_1_Tekst"></a><div class="tekst">
            <p class="al">Onder sepot wordt in
deze Aanwijzing verstaan: ‘De beslissing om niet of niet verder
te vervolgen’.</p>
            <p class="al">Het OM seponeert in het geval
dat:</p>
            <ul class="expliciet whitespace-small">
<li class="li"><p class="labeled"><span class="ol">1. </span>de zaak niet wordt voorgelegd aan de Nederlandse
strafrechter en</p></li>
<li class="li"><p class="labeled"><span class="ol">2. </span>er terzake dat feit
geen strafbeschikking wordt uitgevaardigd en tevens</p></li>
<li class="li"><p class="labeled"><span class="ol">3. </span>de zaak niet wordt overgedragen aan een ander
arrondissementsparket.</p></li>
</ul>
<p class="al">Onder sepot
wordt tevens begrepen het vervolgen van een strafbaar feit als
overtreding, terwijl dat feit aanvankelijk gekwalificeerd was als
misdrijf.</p>
            <p class="al">Wat betreft de strafbeschikking wordt voor de
toepassing van deze aanwijzing onder een sepot
begrepen:</p>
            <ul class="expliciet whitespace-small">
<li class="li"><p class="labeled"><span class="ol">– </span>de intrekking van de
strafbeschikking;</p></li>
<li class="li"><p class="labeled"><span class="ol">– </span>een
wijziging van de strafbeschikking als gevolg waarvan een aanvankelijk
als misdrijf in de strafbeschikking betrokken feit alsnog als
overtreding wordt gekwalificeerd;</p></li>
<li class="li"><p class="labeled"><span class="ol">– </span>de beslissing van het OM om een zaak, waarin
een strafbeschikking is uitgevaardigd, maar de tenuitvoerlegging
daarvan geheel of gedeeltelijk is mislukt, uiteindelijk niet voor te
leggen aan de strafrechter.</p></li>
</ul>
<p class="al">In de Wet
OM-afdoening ontbreekt een specifieke voorziening voor gratie. In een
enkel geval kan het OM bij de tenuitvoerlegging van de straf of
maatregel op de hoogte geraken van feiten of omstandigheden, die
aanleiding kunnen zijn om op basis van opportuniteitsredenen de
(verdere) executie van de straf of maatregel te staken. De
strafbeschikking wordt dan niet ingetrokken; bij onherroepelijk
geworden strafbeschikking is de schuld immers vastgesteld en deze
vaststelling blijft intact. Alleen de (verdere) tenuitvoerlegging van
de straf of maatregel wordt gestaakt. Ook in deze gevallen is er sprake
van een sepot en kan gebruikt gemaakt worden van de sepotcodes, zoals
vermeld in de Bijlage (bijvoorbeeld sepot 96: beëindiging executie
in verband met gewijzigde omstandigheden).</p>
            <p class="al">Voor elke
sepotbeslissing wordt het motief – de sepotgrond –
geregistreerd en genoteerd op het strafdossier, in de justitiële
documentatie en in de statistiek. Dat geschiedt ongeacht de verdere
maatregelen die nodig worden geacht.</p>
            <p class="al">De officier van justitie
kan in COMPAS meerdere sepotgronden registreren, in GPS is het slechts
mogelijk één sepotgrond te registreren Alle gronden worden
aan de justitiële documentatiedienst doorgegeven. Het
statistiekformulier kan echter ten hoogste twee gronden vermelden; mede
met het oog daarop dient de belangrijkste sepotgrond als eerste te
worden genoteerd en de één na belangrijkste sepotgrond als
tweede.</p>
            <p class="al">Indien het sepot door toedoen van het OM
aan de verdachte bekend is gemaakt, zal het OM, behoudens onder
bijzondere omstandigheden, worden gehouden aan de daarin besloten
toezegging dat niet (verder) zal worden vervolgd. Hetzelfde moet gelden
voor een voorwaardelijk sepot.</p>
            <p class="al">De officier van justitie
registreert de sepotgrond(en) door middel van een cijfercode (zie de
<a href="#Bijlage">bijlage</a>).</p>
            <p class="al">Met betrekking tot de door gemeentelijk buitengewoon
opsporingsambtenaren aangekondigde strafbeschikking voor overlastfeiten
is bepaald dat het OM in beginsel geen beleidssepots toepast. Zie nader
de Aanwijzing bestuurlijke strafbeschikking
overlastfeiten.</p>
          </div>
<a name="opmerking_2422367"></a><a id="TOC_anchor_2422390" name="CIRDIV1109331_2"></a><div class="circulaire.divisie">
          <h3 class="kop">2.  Categorieën
sepotbeslissingen</h3>
          
        </div>
<a name="opmerking_2422390"></a><a id="TOC_anchor_2422371" name="CIRDIV1109331_2_Tekst"></a><div class="tekst">
            <p class="al">De beslissing tot
beleidssepot kan voorwaardelijk of onvoorwaardelijk zijn. De officier
van justitie zal steeds ook moeten beslissen over begeleidende
maatregelen, zoals de mondelinge waarschuwing ten parkette. Ook kan hij
beslissen dat de geseponeerde zaak aan een andere instantie wordt
overgedragen, bijvoorbeeld voor de behandeling van een ander feit
(overtreding) dan het misdrijf waarop de beslissing betrekking heeft.
De volgende mogelijkheden doen zich voor:</p>
            <p class="al">Bij technisch- en
beleidssepot:</p>
            <ul class="expliciet whitespace-small">
<li class="li"><p class="labeled"><span class="ol">a) </span>Overdracht aan administratie
kantongerechtszaken</p></li>
<li class="li"><p class="labeled"><span class="ol">b) </span>Overdracht aan
militaire instantie</p></li>
<li class="li"><p class="labeled"><span class="ol">c) </span>Overdracht aan
buitenlandse justitie</p></li>
<li class="li">
<p class="labeled"><span class="ol">d) </span>Overdracht aan
andere instantie</p>
<p class="al">(bijv. Inspecteur voor de
Gezondheidszorg)</p>
</li>
</ul>
<p class="al">Bij
beleidssepot:</p>
            <ul class="expliciet whitespace-small">
<li class="li"><p class="labeled"><span class="ol">e) </span>onvoorwaardelijk sepot, zonder
kennisgeving</p></li>
<li class="li"><p class="labeled"><span class="ol">f) </span>onvoorwaardelijk sepot
met schriftelijke waarschuwing</p></li>
<li class="li"><p class="labeled"><span class="ol">g) </span>onvoorwaardelijk sepot met mondelinge waarschuwing
ten parkette</p></li>
<li class="li"><p class="labeled"><span class="ol">h) </span>voorwaardelijk
sepot</p></li>
</ul>
<p class="al">Al deze beslissingen worden
geregistreerd.</p>
          </div>
<a name="opmerking_2422371"></a><a id="TOC_anchor_2422387" name="CIRDIV1109331_3"></a><div class="circulaire.divisie">
          <h3 class="kop">3.  Correctie
van het documentatieregister</h3>
          
        </div>
<a name="opmerking_2422387"></a><a id="TOC_anchor_2422370" name="CIRDIV1109331_3_Tekst"></a><div class="tekst">
            <p class="al">Elke afdoening
van een strafzaak, door de rechter of door het OM, betreft
één of meer bepaalde feiten. Indien wordt gedagvaard of een
strafbeschikking wordt uitgevaardigd, zal het vonnis/arrest
respectievelijk de strafbeschikking dat feit of die feiten
aangeven.</p>
            <p class="al">In geval van andere afdoeningen, wordt de wijze van
afdoening geregistreerd in het JDD. Als het feit wordt geseponeerd op
de grond dat de betrokkene ten onrechte is aangemerkt als verdachte,
wordt het feit als geheel verwijderd (zie ook de Aanwijzing
afloopberichten aan de
verantwoordelijke).</p>
          </div>
<a name="opmerking_2422370"></a><a id="TOC_anchor_2422385" name="CIRDIV1109331_4"></a><div class="circulaire.divisie">
          <h3 class="kop">4.  Behandeling
van klachten over sepots</h3>
          
        </div>
<a name="opmerking_2422385"></a><a id="TOC_anchor_2422373" name="CIRDIV1109331_4_Tekst"></a><div class="tekst">
            <p class="al">De ervaring
leert dat een gewezen verdachte die het niet eens is met de (codering
van de) sepotbeslissing dit soms kenbaar maakt in een brief aan de
behandelend officier van justitie. Zo wordt regelmatig geklaagd over
het feit dat de zaak is afgedaan met sepotcode 02 (ontbreken wettig en
overtuigend bewijs), terwijl klager stelt dat er sprake zou moeten zijn
van een sepot 01 (ten onrechte als verdachte vermeld).</p>
            <p class="al">Zo’n brief dient volgens de algemene klachtenregeling van
hoofdstuk 9 van de Algemene wet bestuursrecht (Awb) te worden behandeld
(waaronder het toepassen van hoor en wederhoor en de behandeling van de
klacht door een ander dan de persoon over wie geklaagd
wordt).</p>
          </div>
<a name="opmerking_2422373"></a><a id="TOC_anchor_2422382" name="CIRDIV1109330"></a><div class="circulaire.divisie">
        <h3 class="kop">Overgangsrecht</h3>
        
      </div>
<a name="opmerking_2422382"></a><a id="TOC_anchor_2422377" name="CIRDIV1109330_Tekst"></a><div class="tekst">
          <p class="al">Deze Aanwijzing geldt voor feiten gepleegd op en na 1 februari
2009.</p>
        </div>
<a name="opmerking_2422377"></a><a id="TOC_anchor_2422363" name="Bijlage"></a><div class="bijlage">
      <h3 class="kop">Bijlage</h3>
      <table summary="tabel" class="frame-topbot fullwidth" cellspacing="2">
<thead><tr class="table-head">
<th class="entry align-left valign-top" scope="row" rowspan="1">
                <p class="al">01–09
Technische sepots</p>
              </th>
              <th class="entry align-left valign-top" scope="row" rowspan="1">
                <p class="al">Toelichting</p>
              </th>
            </tr></thead>
<tbody>
<tr class="tr-rowsep odd">
<td class="entry align-left valign-top" rowspan="1">
                <p class="al">01
ten onrechte als verdachte vermeld</p>
              </td>
              <td class="entry align-left valign-top" rowspan="1">
                <p class="al">iemand
wordt achteraf ten onrechte als verdachte aangemerkt als gevolg van
persoonsverwisseling, bij administratieve fouten van politie of parket
(verkeerde inboeking) of wanneer op een andere wijze later blijkt dat
de betreffende persoon ten onrechte als verdacht is aangemerkt,
bijvoorbeeld na valse aangifte.</p>
                <p class="al">deze sepotgrond dient (ook)
gebruikt te worden voor die gevallen waarin aanvankelijk een verdenking
op – op zichzelf – goede gronden is gerezen, maar nadien
het opsporingsonderzoek heeft geleid tot het resultaat dat voldoende
aannemelijk is geworden dat de verdachte onschuldig is aan het feit
waarop de verdenking betrekking had.</p>
              </td>
            </tr>
<tr class="tr-rowsep even">
<td class="entry align-left valign-top" rowspan="1">
                <p class="al">02
onvoldoende bewijs</p>
              </td>
              <td class="entry align-left valign-top" rowspan="1">
                <p class="al">hieronder
valt onvoldoende of niet overtuigend bewijs (als de sepotbeslissing
geheel en al gedragen kan worden door sepotgrond 07, dan komt grond 02
niet meer voor toepassing in aanmerking).</p>
              </td>
            </tr>
<tr class="tr-rowsep odd">
<td class="entry align-left valign-top" rowspan="1">
                <p class="al">03
niet ontvankelijk</p>
              </td>
              <td class="entry align-left valign-top" rowspan="1">
                <p class="al">bijv.
wegens verjaring, overlijden, klachtdelict zonder klacht, verdachte
jonger dan 12 jaar of overschrijding ‘redelijke termijn’
van artikel 6 EVRM</p>
              </td>
            </tr>
<tr class="tr-rowsep even">
<td class="entry align-left valign-top" rowspan="1">
                <p class="al">04
burgerlijke rechter niet bevoegd</p>
              </td>
              <td class="entry align-left valign-top" rowspan="1">
                <p class="al">dit
gaat niet om de onbevoegdheid van een rechtbank maar om de
onbevoegdheid van de burgerlijke rechter als zodanig, bijvoorbeeld in
zaken waarin de militaire rechter bevoegd is.</p>
              </td>
            </tr>
<tr class="tr-rowsep odd">
<td class="entry align-left valign-top" rowspan="1">
                <p class="al">05
feit niet strafbaar</p>
              </td>
              <td class="entry align-left valign-top" rowspan="1">
                <p class="al">in
geval bestanddeel delict ontbreekt</p>
              </td>
            </tr>
<tr class="tr-rowsep even">
<td class="entry align-left valign-top" rowspan="1">
                <p class="al">06
dader niet strafbaar</p>
              </td>
              <td class="entry align-left valign-top" rowspan="1">
                <p class="al">in
geval van noodweer/ -exces</p>
                <p class="al">in geval van psychische
overmacht</p>
              </td>
            </tr>
<tr class="tr-rowsep odd">
<td class="entry align-left valign-top" rowspan="1">
                <p class="al">07
onrechtmatig verkregen bewijs</p>
              </td>
              <td class="entry align-left valign-top" rowspan="1">
                <p class="al">omdat
(een gedeelte van) het bewijs onrechtmatig is verkregen, kan geen
veroordeling volgen</p>
              </td>
            </tr>
<tr class="tr-rowsep even">
<td class="entry align-left valign-top" rowspan="1">
                <p class="al">08
bestuurlijke boete: strafrechter niet bevoegd</p>
              </td>
              <td class="entry align-left valign-top" rowspan="1">
                <p class="al">in
geval het betreffende feit met een bestuurlijke boete moet worden
afgedaan en de strafrechter op basis van de wettelijke regeling niet
bevoegd is kennis te nemen van dat feit in die
omstandigheden</p>
              </td>
            </tr>
<tr class="tr-rowsep odd">
<td class="entry align-left valign-top" rowspan="1">
                <p class="al">09
rechtmatige geweldsaanwending (politie)ambtenaar</p>
              </td>
              <td class="entry align-left valign-top" rowspan="1">
                <p class="al">indien
na onderzoek blijkt dat de opsporingsambtenaar heeft gehandeld binnen
de wettelijke kaders en rechtmatig geweld heeft
aangewend</p>
              </td>
            </tr>
</tbody>
</table>
<table summary="tabel" class="frame-topbot fullwidth" cellspacing="2">
<thead><tr class="table-head">
<th class="entry align-left valign-top" scope="row" rowspan="1">
                <p class="al">20–23
Gronden samenhangende met maatregelen genomen of nog te nemen door
anderen dan de officier van justitie</p>
              </th>
              <th class="entry align-left valign-top" scope="row" rowspan="1">
                <p class="al">Toelichting</p>
              </th>
            </tr></thead>
<tbody>
<tr class="tr-rowsep odd">
<td class="entry align-left valign-top" rowspan="1">
                <p class="al">20
ander dan strafrechtelijk ingrijpen prevaleert</p>
              </td>
              <td class="entry align-left valign-top" rowspan="1">
                <p class="al">plaats
gehad hebbend of te verwachten bestuurlijk of semi-strafrechtelijk
(d.w.z. tuchtrechtelijk of administratief, bijv. fiscaal) ingrijpen
prevaleert op gronden van billijkheid of doelmatigheid boven
strafvervolging.</p>
              </td>
            </tr>
<tr class="tr-rowsep even">
<td class="entry align-left valign-top" rowspan="1">
                <p class="al">21
civielrechtelijke jeugdmaatregel</p>
              </td>
              <td class="entry align-left valign-top" rowspan="1">
                <p class="al">een
reeds genomen of nog te nemen maatregel van het civiele kinderrecht
wordt doelmatiger geoordeeld.</p>
              </td>
            </tr>
<tr class="tr-rowsep odd">
<td class="entry align-left valign-top" rowspan="1">
                <p class="al">22
strafrechtelijke jeugdmaatregel</p>
              </td>
              <td class="entry align-left valign-top" rowspan="1">
                <p class="al">in
verband met een reeds lopende jeugd-T.B.S of PIJ wordt een nieuwe
strafvervolging onnodig geacht.</p>
              </td>
            </tr>
<tr class="tr-rowsep even">
<td class="entry align-left valign-top" rowspan="1">
                <p class="al">23
T.B.S.</p>
              </td>
              <td class="entry align-left valign-top" rowspan="1">
                <p class="al">in
verband met een reeds lopende T.B.S. wordt een nieuwe strafvervolging
onnodig geacht.</p>
              </td>
            </tr>
</tbody>
</table>
<table summary="tabel" class="frame-topbot fullwidth" cellspacing="2">
<thead><tr class="table-head">
<th class="entry align-left valign-top" scope="row" rowspan="1">
                <p class="al">30–32
Gronden samenhangende met de algemene rechtsorde</p>
              </th>
              <th class="entry align-left valign-top" scope="row" rowspan="1">
                <p class="al">Toelichting</p>
              </th>
            </tr></thead>
<tbody>
<tr class="tr-rowsep odd">
<td class="entry align-left valign-top" rowspan="1">
                <p class="al">30
landsbelang</p>
              </td>
              <td class="entry align-left valign-top" rowspan="1">
                <p class="al">staatsveiligheid,
ontzien van buitenlandse betrekkingen, voorkomen van ongewenste
maatschappelijke onrust.</p>
              </td>
            </tr>
<tr class="tr-rowsep even">
<td class="entry align-left valign-top" rowspan="1">
                <p class="al">31
wetswijziging</p>
              </td>
              <td class="entry align-left valign-top" rowspan="1">
                <p class="al">in
verband met te verwachten wetswijziging op grond van wijziging van
inzicht in strafbaarheid of strafwaardigheid.</p>
              </td>
            </tr>
<tr class="tr-rowsep odd">
<td class="entry align-left valign-top" rowspan="1">
                <p class="al">32
onvoldoende nationaal belang</p>
              </td>
              <td class="entry align-left valign-top" rowspan="1">
                <p class="al">voorkeur
wordt gegeven aan berechting in het buitenland; de verdachte is
uitgezet dan wel uitgeleverd; de verdachte verblijft in het buitenland
en is niet bereikbaar, dan wel de kosten van vervolging wegen niet op
tegen het te beschermen belang.</p>
              </td>
            </tr>
</tbody>
</table>
<table summary="tabel" class="frame-topbot fullwidth" cellspacing="2">
<thead><tr class="table-head">
<th class="entry align-left valign-top" scope="row" rowspan="1">
                <p class="al">40–44
Gronden samenhangende met het gepleegde feit</p>
              </th>
              <th class="entry align-left valign-top" scope="row" rowspan="1">
                <p class="al">Toelichting</p>
              </th>
            </tr></thead>
<tbody>
<tr class="tr-rowsep odd">
<td class="entry align-left valign-top" rowspan="1">
                <p class="al">40
gering feit</p>
              </td>
              <td class="entry align-left valign-top" rowspan="1">
                <p class="al">het
gebeurde is een zo geringe inbreuk op de rechtsorde of heeft zo weinig
schade veroorzaakt, dat een strafvervolging terzake het strafbare feit
waaronder het is te brengen onevenredig zwaar zou zijn in verhouding
tot wat heeft plaatsgevonden.</p>
              </td>
            </tr>
<tr class="tr-rowsep even">
<td class="entry align-left valign-top" rowspan="1">
                <p class="al">41
gering aandeel in het feit</p>
              </td>
              <td class="entry align-left valign-top" rowspan="1">
                <p class="al">het
feit, door samenwerking van meer dan één persoon gepleegd, is
op zich zelf wel ernstig genoeg voor een strafvervolging maar het
aandeel van de verdachte daarin is zo gering, dat een strafvervolging
van hem onevenredig zwaar zou zijn.</p>
              </td>
            </tr>
<tr class="tr-rowsep odd">
<td class="entry align-left valign-top" rowspan="1">
                <p class="al">42
geringe strafwaardigheid van het feit</p>
              </td>
              <td class="entry align-left valign-top" rowspan="1">
                <p class="al">hoewel
aan de formele eisen van een strafbaar feit is voldaan en een
rechtvaardigingsgrond of schulduitsluitingsgrond (overmacht, noodweer
e.d.) in strikte zin ontbreekt, is het gebeurde ten aanzien van een
strafuitsluitingsgrond een zodanig randgeval dat een strafvervolging
onevenredig zwaar zou zijn.</p>
              </td>
            </tr>
<tr class="tr-rowsep even">
<td class="entry align-left valign-top" rowspan="1">
                <p class="al">43
oud feit</p>
              </td>
              <td class="entry align-left valign-top" rowspan="1">
                <p class="al">het
belang van strafrechtelijk ingrijpen is te gering geworden in verband
met de lange tijd die is verstreken na het plegen van het feit, hoewel
dit nog niet verjaard is, of de ‘redelijke termijn’ van
artikel 6 EVRM is verstreken; vervolging kan daarom onbillijk of
ondoelmatig worden geacht.</p>
              </td>
            </tr>
<tr class="tr-rowsep odd">
<td class="entry align-left valign-top" rowspan="1">
                <p class="al">44
maatschappelijk belangenconflict</p>
              </td>
              <td class="entry align-left valign-top" rowspan="1">
                <p class="al">hoewel
formeel strafbaar, is het feit een uitvloeisel van een sociaal
economisch of politiek conflict met een ideologische achtergrond dat
zich moeilijk leent tot incidentele strafrechtelijke beoordeling en
beïnvloeding; het is daarbij niet van zodanige ernst, dat
strafvervolging desondanks geboden zou zijn als bijv. ernstige
geweldsdaden; gedacht is aan bedrijfsbezettingen, kraken van woningen,
alternatieve hulp aan minderjarigen e.d.</p>
              </td>
            </tr>
</tbody>
</table>
<table summary="tabel" class="frame-topbot fullwidth" cellspacing="2">
<thead><tr class="table-head">
<th class="entry align-left valign-top" scope="row" rowspan="1">
                <p class="al">50–59
Gronden samenhangende met de persoon van de verdachte</p>
              </th>
              <th class="entry align-left valign-top" scope="row" rowspan="1">
                <p class="al">Toelichting</p>
              </th>
            </tr></thead>
<tbody>
<tr class="tr-rowsep odd">
<td class="entry align-left valign-top" rowspan="1">
                <p class="al">50
leeftijd</p>
              </td>
              <td class="entry align-left valign-top" rowspan="1">
                <p class="al">hoewel
strafvervolging op grond van de leeftijd wel mogelijk is, wordt in
verband met de jeugdige of gevorderde leeftijd vervolging niet
doelmatig of te zwaar geacht.</p>
              </td>
            </tr>
<tr class="tr-rowsep even">
<td class="entry align-left valign-top" rowspan="1">
                <p class="al">51
recente bestraffing</p>
              </td>
              <td class="entry align-left valign-top" rowspan="1">
                <p class="al">in
verband met een recente strafoplegging (inclusief strafbeschikking),
transactie, waarschuwing ten parkette of schriftelijke waarschuwing
wordt een nieuwe strafvervolging overbodig geacht, omdat het feit, was
het eerder bekend geweest, in die strafrechtelijke reactie zou zijn
meegenomen (vgl. art 63 WvSr.).</p>
              </td>
            </tr>
<tr class="tr-rowsep odd">
<td class="entry align-left valign-top" rowspan="1">
                <p class="al">52
door feit of gevolgen getroffen</p>
              </td>
              <td class="entry align-left valign-top" rowspan="1">
                <p class="al">door
eigen letsel; door letsel of verlies van naasten; in zijn
maatschappelijke positie of in de verhouding tot zijn naaste omgeving;
door ernstige financiële schade, rechtstreeks uit het feit
voortvloeiend of door verplichte schadevergoeding; door een reactie van
de overheid op het gepleegde feit, welke reactie voldoende
representatief, te zwaar of minder juist blijkt te zijn geweest, bijv.
inverzekeringstelling, hard politie-optreden of onjuiste
formaliteiten.</p>
              </td>
            </tr>
<tr class="tr-rowsep even">
<td class="entry align-left valign-top" rowspan="1">
                <p class="al">53
gezondheidstoestand</p>
              </td>
              <td class="entry align-left valign-top" rowspan="1">
                <p class="al">dit
heeft betrekking op tijdelijke of permanente, zowel geestelijke als
lichamelijke toestand van verdachte.</p>
              </td>
            </tr>
<tr class="tr-rowsep odd">
<td class="entry align-left valign-top" rowspan="1">
                <p class="al">54
reclasseringsbelang</p>
              </td>
              <td class="entry align-left valign-top" rowspan="1">
                <p class="al">strafrechtelijk
ingrijpen zou hulpverlening door reclassering, kinderbescherming, dan
wel andere instantie, doorkruisen.</p>
              </td>
            </tr>
<tr class="tr-rowsep even">
<td class="entry align-left valign-top" rowspan="1">
                <p class="al">55
gewijzigde omstandigheden</p>
              </td>
              <td class="entry align-left valign-top" rowspan="1">
                <p class="al">verbeterd
levensgedrag van verdachte; dan wel omstandigheden die tot het delict
hebben geleid of die tot recidive zouden kunnen leiden, bestaan niet
meer of zijn in belangrijke mate gewijzigd.</p>
              </td>
            </tr>
<tr class="tr-rowsep odd">
<td class="entry align-left valign-top" rowspan="1">
                <p class="al">56
verdachte onvindbaar</p>
              </td>
              <td class="entry align-left valign-top" rowspan="1">
                <p class="al">ondanks
naspeuringen blijkt de verdachte niet te vinden, vervolging lijkt
daarom weinig zin te hebben</p>
              </td>
            </tr>
<tr class="tr-rowsep even">
<td class="entry align-left valign-top" rowspan="1">
                <p class="al">58
corporatie wordt vervolgd</p>
              </td>
              <td class="entry align-left valign-top" rowspan="1"> </td>
            </tr>
<tr class="tr-rowsep odd">
<td class="entry align-left valign-top" rowspan="1">
                <p class="al">59
leidinggever wordt vervolgd</p>
              </td>
              <td class="entry align-left valign-top" rowspan="1"> </td>
            </tr>
</tbody>
</table>
<table summary="tabel" class="frame-topbot fullwidth" cellspacing="2">
<thead><tr class="table-head">
<th class="entry align-left valign-top" scope="row" rowspan="1">
                <p class="al">70–74
Gronden samenhangende met de verhouding tussen verdachte en
benadeelde</p>
              </th>
              <th class="entry align-left valign-top" scope="row" rowspan="1">
                <p class="al">Toelichting</p>
              </th>
            </tr></thead>
<tbody>
<tr class="tr-rowsep odd">
<td class="entry align-left valign-top" rowspan="1">
                <p class="al">70
verhouding tot de benadeelde geregeld</p>
              </td>
              <td class="entry align-left valign-top" rowspan="1">
                <p class="al">het
conflict is door verzoening of schadevergoeding zodanig opgelost, dat
vervolging geen zin meer heeft.</p>
              </td>
            </tr>
<tr class="tr-rowsep even">
<td class="entry align-left valign-top" rowspan="1">
                <p class="al">71
medeschuld van de benadeelde</p>
              </td>
              <td class="entry align-left valign-top" rowspan="1">
                <p class="al">benadeelde
heeft het feit uitgelokt of verdachte getergd of het hem zeer
gemakkelijk gemaakt.</p>
              </td>
            </tr>
<tr class="tr-rowsep odd">
<td class="entry align-left valign-top" rowspan="1">
                <p class="al">72
vervolging in strijd met belang van benadeelde</p>
              </td>
              <td class="entry align-left valign-top" rowspan="1">
                <p class="al">hoewel
niet een geval als genoemd in de voorgaande twee gronden (70-71)
aanwezig is, brengt de benadeelde te respecteren redenen naar voren om
geen vervolging in te stellen, vreest moeilijkheden, wil liever niet in
de openbaarheid komen; er is niet een meer algemeen belang. dat om
vervolging vraagt.</p>
              </td>
            </tr>
<tr class="tr-rowsep even">
<td class="entry align-left valign-top" rowspan="1">
                <p class="al">73
beperkte kring</p>
              </td>
              <td class="entry align-left valign-top" rowspan="1">
                <p class="al">het
feit heeft zich in zo beperkte kring afgespeeld – gezin, buren,
e.d. – dat, in verband met de mate van ernst van het feit,
onvoldoende gemeenschapsbelang aanwezig lijkt om een strafvervolging te
rechtvaardigen.</p>
              </td>
            </tr>
<tr class="tr-rowsep odd">
<td class="entry align-left valign-top" rowspan="1">
                <p class="al">74
civiel en administratief recht</p>
              </td>
              <td class="entry align-left valign-top" rowspan="1">
                <p class="al">er
is wel formeel een strafbaar feit te construeren – zoals
verduistering, onttrekken aan beslag, zaakbeschadiging – maar
het gemeenschapsbelang is zeer gering en de aan de benadeelde
toegebrachte schade lijkt beter langs civielrechtelijke of
administratiefrechtelijke weg te kunnen worden geregeld; er is geen
reden tot overheidsingrijpen; partijen kunnen hun conflict beter
onderling gerechtelijk uitvechten.</p>
              </td>
            </tr>
</tbody>
</table>
<table summary="tabel" class="frame-topbot fullwidth" cellspacing="2">
<thead><tr class="table-head">
<th class="entry align-left valign-top" scope="row" rowspan="1">
                <p class="al">77,
82–86, 90–98 Gronden samenhangende met de
beëindiging van de executie van de strafbeschikking</p>
              </th>
              <th class="entry align-left valign-top" scope="row" rowspan="1">
                <p class="al">Toelichting</p>
              </th>
            </tr></thead>
<tbody>
<tr class="tr-rowsep odd">
<td class="entry align-left valign-top" rowspan="1">
                <p class="al">77
Beëindiging executie strafbeschikking: niet
ontvankelijk</p>
              </td>
              <td class="entry align-left valign-top" rowspan="1">
                <p class="al">de
executie van de strafbeschikking zal gestaakt moeten worden zodra de
executie verjaard is.</p>
              </td>
            </tr>
<tr class="tr-rowsep even">
<td class="entry align-left valign-top" rowspan="1">
                <p class="al">82
Beëindiging executie strafbeschikking: civielrechtelijke
jeugdmaatregel</p>
              </td>
              <td class="entry align-left valign-top" rowspan="14">
                <p class="al">in
deze gevallen is de tenuitvoerlegging van de straf of maatregel geheel
of gedeeltelijk mislukt en zal de zaak herbeoordeeld moeten worden. Er
kunnen dan redenen zijn de zaak niet te dagvaarden.</p>
                <p class="al">tevens
kunnen er bij de tenuitvoerlegging van de straf of maatregel feiten of
omstandigheden bekend worden, die aanleiding kunnen zijn om vanwege
opportuniteitsredenen de (verdere) executie van de straf of maatregel
te staken.</p>
                <p class="al">De hier genoemde sepotgronden zijn hiervoor reeds
toegelicht.</p>
              </td>
            </tr>
<tr class="tr-rowsep odd">
<td class="entry align-left valign-top" rowspan="1">
                <p class="al">83
Beëindiging executie strafbeschikking: strafrechtelijke
jeugdmaatregel</p>
              </td>
            </tr>
<tr class="tr-rowsep even">
<td class="entry align-left valign-top" rowspan="1">
                <p class="al">84
Beëindiging executie strafbeschikking: T.B.S.</p>
              </td>
            </tr>
<tr class="tr-rowsep odd">
<td class="entry align-left valign-top" rowspan="1">
                <p class="al">85
Beëindiging executie strafbeschikking:
wetswijziging</p>
              </td>
            </tr>
<tr class="tr-rowsep even">
<td class="entry align-left valign-top" rowspan="1">
                <p class="al">86
Beëindiging executie strafbeschikking: onvoldoende nationaal
belang</p>
              </td>
            </tr>
<tr class="tr-rowsep odd">
<td class="entry align-left valign-top" rowspan="1"> </td>
            </tr>
<tr class="tr-rowsep even">
<td class="entry align-left valign-top" rowspan="1">
                <p class="al">90
Beëindiging executie strafbeschikking: oud feit</p>
              </td>
            </tr>
<tr class="tr-rowsep odd">
<td class="entry align-left valign-top" rowspan="1">
                <p class="al">91
Beëindiging executie strafbeschikking: leeftijd</p>
              </td>
            </tr>
<tr class="tr-rowsep even">
<td class="entry align-left valign-top" rowspan="1">
                <p class="al">92
Beëindiging executie strafbeschikking: recente
bestraffing</p>
              </td>
            </tr>
<tr class="tr-rowsep odd">
<td class="entry align-left valign-top" rowspan="1">
                <p class="al">93
Beëindiging executie strafbeschikking: door feit of gevolgen
getroffen</p>
              </td>
            </tr>
<tr class="tr-rowsep even">
<td class="entry align-left valign-top" rowspan="1">
                <p class="al">94
Beëindiging executie strafbeschikking:
gezondheidstoestand</p>
              </td>
            </tr>
<tr class="tr-rowsep odd">
<td class="entry align-left valign-top" rowspan="1">
                <p class="al">95
Beëindiging executie strafbeschikking:
reclasseringbelang</p>
              </td>
            </tr>
<tr class="tr-rowsep even">
<td class="entry align-left valign-top" rowspan="1">
                <p class="al">96
Beëindiging executie strafbeschikking: gewijzigde
omstandigheden</p>
              </td>
            </tr>
<tr class="tr-rowsep odd">
<td class="entry align-left valign-top" rowspan="1">
                <p class="al">97
Beëindiging executie strafbeschikking: verdachte
onvindbaar</p>
              </td>
            </tr>
<tr class="tr-rowsep even">
<td class="entry align-left valign-top" rowspan="1">
                <p class="al">98
Beëindiging executie strafbeschikking: gijzeling
toegepast</p>
              </td>
              <td class="entry align-left valign-top" rowspan="1">
                <p class="al">in
deze gevallen wordt afgezien van het dagvaarden omdat de bestrafte
reeds gegijzeld is geweest terzake de hem bij strafbeschikking
opgelegde geldboete</p>
              </td>
            </tr>
</tbody>
</table>
<table summary="tabel" class="frame-topbot fullwidth" cellspacing="2">
<thead><tr class="table-head">
<th class="entry align-left valign-top" scope="row" rowspan="1">
                <p class="al">99
Administratief sepot</p>
              </th>
              <th class="entry align-left valign-top" scope="row" rowspan="1"> </th>
            </tr></thead>
<tbody><tr class="tr-rowsep odd">
<td class="entry align-left valign-top" rowspan="1">
                <p class="al">99
feit dubbel ingeboekt in COMPAS/GPS</p>
              </td>
              <td class="entry align-left valign-top" rowspan="1">
                <p class="al">in
een enkel geval worden zaken dubbel ingeboekt (bijvoorbeeld bij een
ingevorderd rijbewijs). Eén van deze zaken zal administratief
afgedaan moeten worden.</p>
              </td>
            </tr></tbody>
</table>
</div>
<a name="opmerking_2422363"></a>
</body>
</html>
