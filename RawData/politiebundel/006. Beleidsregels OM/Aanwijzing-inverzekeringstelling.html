<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd">
<html>
<head>
<meta content="text/html; charset=UTF-8" http-equiv="Content-type">
<title>Aanwijzing inverzekeringstelling</title>
<link href="css/default.css" media="screen" type="text/css" rel="stylesheet">
<link href="css/content.css" media="screen" type="text/css" rel="stylesheet">
</head>
<body class="wettekst-inhoud">
<p>(Tekst geldend op: 23-05-2012)</p> <hr>
<a id="TOC_anchor_2401474" name="Opschrift"></a><div class="intitule">Aanwijzing inverzekeringstelling</div>
<a name="opmerking_2401474"></a><a id="TOC_anchor_2401509" name="CIRDIV1097476"></a><div class="circulaire.divisie">
        <h3 class="kop">Samenvatting</h3>
        
      </div>
<a name="opmerking_2401509"></a><a id="TOC_anchor_2401480" name="CIRDIV1097476_Tekst"></a><div class="tekst">
          <p class="al">Deze aanwijzing geeft regels en uitgangspunten over:</p>
          <ul class="expliciet whitespace-small">
<li class="li"><p class="labeled"><span class="ol">– </span>de termijn van de inverzekeringstelling en de verlenging
                daarvan;</p></li>
<li class="li"><p class="labeled"><span class="ol">– </span>de aansluitende inverzekeringstelling;</p></li>
<li class="li"><p class="labeled"><span class="ol">– </span>de toelating van raadslieden tot meer in verzekering gestelde
                verdachten en;</p></li>
<li class="li"><p class="labeled"><span class="ol">– </span>het hoger beroep tegen de onrechtmatigverklaring van de
                rechter-commissaris.</p></li>
</ul>
<p class="al">In het belang van het onderzoek kan de aangehouden verdachte
              van een strafbaar feit waarvoor voorlopige hechtenis is toegelaten, gedurende
              maximaal drie dagen in verzekering worden gesteld. Hoewel het streven erop moet
              zijn gericht het onderzoek binnen deze termijn te voltooien, kan de officier
              van justitie de termijn eenmaal met ten hoogste drie dagen verlengen. In zaken
              waarin meer verdachten tegelijk in verzekering zijn gesteld die worden
              bijgestaan door één raadsman, kan, als geen gerechtelijk vooronderzoek is
              ingesteld, de officier van justitie toepassing geven aan artikel 50 lid 2
              Wetboek van Strafvordering (Sv).</p>
          <p class="al">Binnen drie dagen en 15 uren, te rekenen vanaf het tijdstip van
              de aanhouding, moet de verdachte voor de rechter-commissaris worden geleid ter
              toetsing van de rechtmatigheid van de vrijheidsbeneming. Hoewel aansluitende
              inverzekeringstelling onder strikte voorwaarden is toegestaan, is de termijn
              van voorgeleiding het uitgangspunt; de verdachte mag door aansluitende
              inverzekeringstelling niet van de rechter worden ‘afgehouden’.</p>
          <p class="al">Tegen een onrechtmatigverklaring van de rechter-commissaris is
              weliswaar hoger beroep opengesteld, maar die bevoegdheid moet met
              terughoudendheid gebruikt worden.</p>
        </div>
<a name="opmerking_2401480"></a><a id="TOC_anchor_2401525" name="CIRDIV1097484"></a><div class="circulaire.divisie">
        <h3 class="kop">Achtergrond</h3>
        
        
        
      </div>
<a name="opmerking_2401525"></a><a id="TOC_anchor_2401535" name="CIRDIV1097484_1"></a><div class="circulaire.divisie">
          <h3 class="kop">1.  Hoofdlijnen wettelijke regeling inzake de
              inverzekeringstelling</h3>
          
        </div>
<a name="opmerking_2401535"></a><a id="TOC_anchor_2401506" name="CIRDIV1097484_1_Tekst"></a><div class="tekst">
            <ul class="expliciet whitespace-small">
<li class="li"><p class="labeled"><span class="ol">– </span>Inverzekeringstelling vindt plaats in het belang van het
                  onderzoek naar strafbare feiten waarvoor voorlopige hechtenis is toegelaten.
                  Onder het belang van het onderzoek worden begrepen: de waarheidsvinding, het
                  onderzoek naar het bestaan van gronden voor het vorderen en bevelen van een
                  bevel tot voorlopige hechtenis en het uitreiken aan de verdachte in persoon van
                  een mededeling over de strafzaak.</p></li>
<li class="li"><p class="labeled"><span class="ol">– </span>De maximale duur van de eerste termijn van de
                  inverzekeringstelling bedraagt drie dagen (artikel 58 lid 2 Sv).</p></li>
<li class="li"><p class="labeled"><span class="ol">– </span>Binnen drie dagen en 15 uur, te rekenen vanaf het tijdstip
                  van <em class="cur">aanhouding,</em> moet de verdachte worden geleid
                  voor de rechter-commissaris, die de rechtmatigheid van de vrijheidsbeneming
                  toetst (artikel 59a lid 1 Sv). Bij het verhoor kan de verdachte om
                  invrijheidstelling verzoeken.</p></li>
<li class="li"><p class="labeled"><span class="ol">– </span>Als de rechter-commissaris de inverzekeringstelling
                  onrechtmatig bevindt, beveelt hij de onmiddellijke invrijheidstelling van de
                  verdachte (artikel 59a lid 5 Sv). Tegen deze beschikking staat voor de officier
                  van justitie binnen 14 dagen hoger beroep bij de rechtbank open (artikel 59c
                  Sv).</p></li>
<li class="li"><p class="labeled"><span class="ol">– </span>De officier van justitie kan de inverzekeringstelling bij
                  dringende noodzakelijkheid met drie dagen verlengen (artikel 58 lid 2 Sv). De
                  officier van justitie kan echter ook reeds in de eerste termijn van de
                  inverzekeringstelling aansluitend de bewaring vorderen. In dat geval kan de
                  vordering tot inbewaringstelling direct in aansluiting op de
                  rechtmatigheidstoetsing door de rechter-commissaris worden behandeld.</p></li>
</ul>
</div>
<a name="opmerking_2401506"></a><a id="TOC_anchor_2401532" name="CIRDIV1097484_2"></a><div class="circulaire.divisie">
          <h3 class="kop">2.  De aansluitende inverzekeringstelling</h3>
          
        </div>
<a name="opmerking_2401532"></a><a id="TOC_anchor_2401504" name="CIRDIV1097484_2_Tekst"></a><div class="tekst">
            <p class="al">Het komt voor dat verdachten na een (verlengde)
              inverzekeringstelling aansluitend nogmaals in verzekering worden gesteld voor
              andere strafbare feiten dan waarvoor oorspronkelijk inverzekeringstelling
              plaatsvond, met name als het onderzoek in een ander arrondissement moet
              plaatsvinden dan waarin de verdachte werd aangehouden. Hoewel deze handelwijze
              slechts sporadisch voorkomt, is een algemene aanwijzing ten aanzien van deze
              praktijk gewenst. Uitgangspunt is dat de wet blijkens de strekking en het
              systeem van het Wetboek van Strafvordering de toepassing van de bevoegdheid tot
              aanhouding, inverzekeringstelling en voorlopige hechtenis aan strikte grenzen
              bindt. Van belang hierbij is eveneens artikel 5 lid 3 van het Europees Verdrag
              tot bescherming van de Rechten van de Mens en de fundamentele vrijheden (EVRM),
              dat onder meer voorschrijft dat een ieder die gearresteerd is of gevangen wordt
              gehouden onmiddellijk voor een rechter moet worden geleid.</p>
          </div>
<a name="opmerking_2401504"></a><a id="TOC_anchor_2401527" name="CIRDIV1097484_3"></a><div class="circulaire.divisie">
          <h3 class="kop">3.  Toelating raadslieden tot meerdere in verzekering gestelde
              verdachten</h3>
          
        </div>
<a name="opmerking_2401527"></a><a id="TOC_anchor_2401501" name="CIRDIV1097484_3_Tekst"></a><div class="tekst">
            <p class="al">In het eerste lid van artikel 50 Sv wordt het vrije verkeer
              tussen de raadsman en de rechtens van zijn vrijheid beroofde verdachte
              gewaarborgd. De wetgever heeft echter voor twee situaties bepaald dat het recht
              van de verdachte op bijstand door een advocaat ondergeschikt kan worden gemaakt
              aan het belang van de materiële waarheidsvinding (artikel 50 lid 2 Sv). Het
              eerste geval doet zich voor wanneer dit recht wordt misbruikt voor pogingen om
              de waarheidsvinding te belemmeren. De tweede situatie heeft betrekking op
              gevallen waarbij het vrij verkeer tussen raadsman en cliënt ertoe kan leiden
              dat de verdachte bekend wordt met een omstandigheid waarvan hij in het belang
              van het onderzoek tijdelijk onkundig moet blijven. Deze aanwijzing geeft een
              invulling aan de laatste situatie.</p>
          </div>
<a name="opmerking_2401501"></a><a id="TOC_anchor_2401523" name="CIRDIV1097483"></a><div class="circulaire.divisie">
        <h3 class="kop">Opsporing</h3>
        
        
        
        
        
        
        
        
      </div>
<a name="opmerking_2401523"></a><a id="TOC_anchor_2401522" name="CIRDIV1097483_1"></a><div class="circulaire.divisie">
          <h3 class="kop">1.  Het belang van het onderzoek</h3>
          
        </div>
<a name="opmerking_2401522"></a><a id="TOC_anchor_2401499" name="CIRDIV1097483_1_Tekst"></a><div class="tekst">

            <p class="al">Inverzekeringstelling vindt plaats in het belang van het
                onderzoek naar strafbare feiten waarvoor voorlopige hechtenis is toegelaten.
                Het belang van het onderzoek omvat (1) het belang van het onderzoek naar de
                waarheid, (2) het belang van het onderzoek, door zowel de officier van justitie
                als de rechter, naar de mogelijkheid en wenselijkheid een bevel tot voorlopige
                hechtenis te vorderen dan wel te geven (HR 31 oktober 2001, <em class="cur">NJ</em> 2001, 239) en (3) het belang van het aan de verdachte in
                persoon uitreiken van mededelingen betreffende de strafzaak.</p>
            <p class="al">Als het onderzoeksbelang nog slechts bestaat uit het
                uitreiken aan de verdachte in persoon van een mededeling over de strafzaak
                (bijvoorbeeld een dagvaarding of een strafbeschikking), wordt deze mededeling
                zo spoedig mogelijk uitgereikt en de verdachte daarna in vrijheid gesteld
                (artikel 57 lid 5 Sv). De tekst noch de wetsgeschiedenis van artikel 57 Sv
                verzet zich ertegen dat de verdachte in verzekering wordt gesteld enkel met het
                oog op de uitreiking in persoon van mededelingen over de strafzaak. De
                uitreiking van mededelingen over de strafzaak moet zo spoedig mogelijk
                gebeuren.</p>
          </div>
<a name="opmerking_2401499"></a><a id="TOC_anchor_2401518" name="CIRDIV1097483_2"></a><div class="circulaire.divisie">
          <h3 class="kop">2.  Moment aanvang termijn van geleiding voor de
              rechter-commissaris ex artikel 59a Sv</h3>
          
        </div>
<a name="opmerking_2401518"></a><a id="TOC_anchor_2401498" name="CIRDIV1097483_2_Tekst"></a><div class="tekst">

            <p class="al">Op grond van artikel 59a Sv moet de verdachte binnen drie dagen
              en 15 uur na zijn <em class="cur">aanhouding</em>voor de
              rechter-commissaris worden geleid (tenzij de verdachte reeds tevoren in
              vrijheid is gesteld). De tijd die na de aanhouding is gemoeid met het transport
              van de verdachte naar de plaats van onderzoek is bij deze termijn inbegrepen.
              Met deze bepaling wordt het belang van een spoedige overbrenging van de
              verdachte naar de plaats van onderzoek nog eens onderstreept. Voor de
              vaststelling van het uiterste tijdstip van voorgeleiding wordt verwezen naar de
              berekeningstabellen op JKS→kennisdomeinen→opsporing→inverzekeringstelling.</p>
          </div>
<a name="opmerking_2401498"></a><a id="TOC_anchor_2401508" name="CIRDIV1097483_3"></a><div class="circulaire.divisie">
          <h3 class="kop">3.  Hoger beroep</h3>
          
        </div>
<a name="opmerking_2401508"></a><a id="TOC_anchor_2401482" name="CIRDIV1097483_3_Tekst"></a><div class="tekst">

            <p class="al">Als de rechter-commissaris de inverzekeringstelling
              onrechtmatig heeft geoordeeld en de verdachte onmiddellijk in vrijheid heeft
              gesteld, kan de officier van justitie tegen de beschikking tot onmiddellijke
              invrijheidstelling op de voet van artikel 59c lid 1 Sv hoger beroep instellen.
              Van die bevoegdheid dient echter spaarzaam gebruik te worden gemaakt, omdat,
              ingeval van gegrondverklaring van het beroep, het belang van een last tot
              hervatting van de tenuitvoerlegging van het bevel tot inverzekeringstelling in
              het algemeen gering zal zijn. Het grootste deel van het bevel is op dat moment
              immers al ten uitvoer gelegd, zodat de beschikking in hoger beroep dan het
              karakter krijgt van een verklaring voor recht dat het oordeel van de
              rechter-commissaris onjuist is. Declaratoire uitspraken zijn vreemd aan het
              Nederlands strafprocesrecht. Het gevolg van een beschikking tot onmiddellijke
              invrijheidstelling kan worden tegengegaan door – conform het streven – al
              tijdens de eerste voorgeleiding de vordering tot bewaring te doen. Een gebrek
              dat aan de inverzekeringstelling kleeft, vormt geen zelfstandige grond voor
              afwijzing van die vordering (HR 7 oktober 1988, <em class="cur">NJ</em>
              1989, 510). Steeds moet afzonderlijk worden beoordeeld of aan de wettelijke
              voorwaarden voor het geven van een bevel tot voorlopige hechtenis is voldaan
              (HR 10 november 1981, <em class="cur">NJ</em> 1982, 45).</p>
          </div>
<a name="opmerking_2401482"></a><a id="TOC_anchor_2401512" name="CIRDIV1097483_4"></a><div class="circulaire.divisie">
          <h3 class="kop">4.  Gebruik van de verlenging van de
              inverzekeringstelling</h3>
          
        </div>
<a name="opmerking_2401512"></a><a id="TOC_anchor_2401496" name="CIRDIV1097483_4_Tekst"></a><div class="tekst">

            <p class="al">De bevoegdheid tot het verlengen van het bevel tot
              inverzekeringstelling komt bij uitsluiting toe aan de officier van justitie.
              Zij kan niet worden gemandateerd aan een politieambtenaar of parketsecretaris.
              Tijdens de parlementaire behandeling van de Wet van 21 april 1994,
              Stb. 1994, 307 is de wens uitgesproken dat
              spaarzaam gebruik zal worden gemaakt van de mogelijkheid tot verlenging van de
              inverzekeringstelling. Uit een oogpunt van doelmatigheid is het wenselijk, dat
              het opsporingsonderzoek zoveel mogelijk tijdens de eerste drie dagen van
              inverzekeringstelling wordt voltooid, zover dat de officier van justitie reeds
              dan kan beoordelen of de verdachte in vrijheid kan worden gesteld dan wel
              voorlopige hechtenis noodzakelijk is. In het laatste geval kan de officier van
              justitie direct de bewaring vorderen, zodat deze vordering direct na de
              rechtmatigheidstoetsing ex artikel 59a Sv door de rechter-commissaris kan
              worden behandeld. Hiermee wordt ook voorkomen dat de verdachte binnen een
              periode van enkele dagen tweemaal voor de rechter-commissaris moet worden
              geleid: eerst in verband met de rechtmatigheidstoetsing ex artikel 59a Sv, en
              vervolgens – na verlenging van de inverzekeringstelling – opnieuw in verband
              met de behandeling van de vordering inbewaringstelling.</p>
            <p class="al">Er moet daarom naar worden gestreefd het onderzoek tijdens de
              eerste drie dagen van inverzekeringstelling zo ver te voltooien, dat dan al
              over de wenselijkheid en noodzaak van voorlopige hechtenis kan worden
              geoordeeld. Vooral in gevallen waarin direct duidelijk is dat de
              vrijheidsbeneming moet voortduren in verband met de zwaarte van de zaak of de
              wenselijkheid van een snelrechtafdoening, kan in de regel al tijdens de eerste
              termijn van inverzekeringstelling de bewaring worden gevorderd, of – als de
              verdachte nog tijdens die eerste termijn van de inverzekeringstelling terecht
              staat – de gevangenneming. Met het oog op vrijheidsbeneming zonder onderbreking
              is daarbij een belangrijk punt van aandacht, dat de rechter-commissaris,
              respectievelijk de vonnisrechter, zijn oordeel over de rechtmatigheid van de
              vrijheidsbeneming en zijn beslissing op de vordering tot voorlopige hechtenis
              nog kan geven, binnen de eerste termijn van de inverzekeringstelling. Bij
              ‘krapte’ in de termijn van 87 uren, kan het soms dringend noodzakelijk zijn,
              dat de inverzekeringstelling door de officier van justitie wordt verlengd.</p>
            <p class="al">Verlenging van de inverzekeringstelling met drie dagen ligt –
              als uitzondering op de hoofdregel – vooral in de rede in gevallen waarin het
              opsporingsonderzoek niet binnen drie dagen kan worden voltooid, terwijl (nog)
              geen voldoende grond bestaat voor het vorderen en geven van een bevel tot
              bewaring.</p>
          </div>
<a name="opmerking_2401496"></a><a id="TOC_anchor_2401537" name="CIRDIV1097483_5"></a><div class="circulaire.divisie">
          <h3 class="kop">5.  Beslissingen bij aanhoudingen kort voor het
              weekeinde</h3>
          
        </div>
<a name="opmerking_2401537"></a><a id="TOC_anchor_2401493" name="CIRDIV1097483_5_Tekst"></a><div class="tekst">
            <p class="al">In dit verband verdienen tenslotte bijzondere aandacht de
              situaties waarin verdachten kort voor het weekeinde worden aangehouden, in het
              licht van de praktijk dat voorgeleidingen aan de rechter-commissaris vaak niet
              tijdens het weekeinde kunnen plaatsvinden. Hier moeten de volgende twee
              situaties worden onderscheiden:</p>
            <ul class="expliciet whitespace-small">
<li class="li"><p class="labeled"><span class="ol">– </span>Als de verdachte vroeg op de donderdagavond is aangehouden,
                  laat de termijn van artikel 59a Sv geen ruimte om de verdachte pas na het
                  weekeinde voor de rechter-commissaris te geleiden. Ook hier geldt als
                  uitgangspunt dat zo spoedig mogelijk wordt besloten over de noodzaak van
                  voorlopige hechtenis. Als inbewaringstelling aangewezen wordt geacht, kan de
                  vordering ook dan al bij gelegenheid van de eerste geleiding voor de
                  rechter-commissaris – conform de huidige praktijk in de regel op vrijdag –
                  worden gedaan. Onder omstandigheden kan het echter gewenst zijn de beslissing
                  over de voorlopige hechtenis aan te houden tot na het weekeinde. In dat geval
                  dient de verdachte eveneens reeds met het oog op artikel 59a Sv op vrijdag voor
                  de rechter-commissaris te worden geleid, en moet de inverzekeringstelling
                  worden verlengd. Na afloop van deze verlenging moet de verdachte dan, als
                  bewaring noodzakelijk wordt geacht, voor de vordering inbewaringstelling
                  opnieuw voor de rechter-commissaris worden geleid.</p></li>
<li class="li"><p class="labeled"><span class="ol">– </span>Als de verdachte later op de donderdagavond is aangehouden,
                  laat de termijn van artikel 59a Sv wél ruimte om de verdachte pas na het
                  weekeinde voor de rechter-commissaris te geleiden.</p></li>
</ul>
<p class="al">In de bijlage is bij wijze van hulpmiddel een schema opgenomen
              voor de berekening van de voorgeleidingstermijn.</p>
          </div>
<a name="opmerking_2401493"></a><a id="TOC_anchor_2401529" name="CIRDIV1097483_6"></a><div class="circulaire.divisie">
          <h3 class="kop">6.  Overleg met de officier van justitie</h3>
          
        </div>
<a name="opmerking_2401529"></a><a id="TOC_anchor_2401491" name="CIRDIV1097483_6_Tekst"></a><div class="tekst">
            <p class="al">Na aanhouding en inverzekeringstelling van de verdachte vindt
              spoedig overleg plaats met de officier van justitie over de vraag of de
              verdachte na de inverzekeringstelling – al dan niet met een dagvaarding of
              strafbeschikking – in vrijheid kan worden gesteld, dan wel of de
              inverzekeringstelling zal worden verlengd, dan wel of in de eerste fase van de
              inverzekeringstelling aansluitend de bewaring zal worden gevorderd. In de
              laatste twee gevallen doet de officier van justitie spoedig het verzoek aan de
              rechter-commissaris om tijd en plaats van het verhoor van de verdachte te
              bepalen, zoals bedoeld in artikel 59a lid 2 Sv. Het verzoek wordt (ook) bij de
              voorgeleidingsstukken gevoegd.</p>
          </div>
<a name="opmerking_2401491"></a><a id="TOC_anchor_2401534" name="CIRDIV1097483_7"></a><div class="circulaire.divisie">
          <h3 class="kop">7.  Aansluitende inverzekeringstelling</h3>
          
          
        </div>
<a name="opmerking_2401534"></a><a id="TOC_anchor_2401520" name="CIRDIV1097483_7_71"></a><div class="circulaire.divisie">
            <h3 class="kop">7.1.  Uitgangspunt</h3>
            
          </div>
<a name="opmerking_2401520"></a><a id="TOC_anchor_2401490" name="CIRDIV1097483_7_71_Tekst"></a><div class="tekst">
              <p class="al">Een aansluitende inverzekeringstelling is binnen de grenzen
                van de wettelijke mogelijkheden en mede gelet op de uitspraken van de Europese
                Commissie voor de Rechten van de Mens slechts toelaatbaar in die gevallen
                waarin aan de volgende drie cumulatieve eisen is voldaan:</p>
              <ul class="expliciet whitespace-small">
<li class="li"><p class="labeled"><span class="ol">a. </span>
                    <em class="cur">tijdens</em> de eerste
                    inverzekeringstelling is een <em class="cur">nieuwe verdenking
                    gerezen</em> dat de verdachte zich, al dan niet in een ander
                    arrondissement, heeft schuldig gemaakt aan een strafbaar feit waarvoor
                    voorlopige hechtenis is toegelaten en er zijn ook</p></li>
<li class="li"><p class="labeled"><span class="ol">b. </span>gewichtige redenen, gelegen in het belang van de
                    opsporing, die nopen tot deze handelwijze, terwijl</p></li>
<li class="li"><p class="labeled"><span class="ol">c. </span>ter zake van de eerdere feiten de bewaring nog niet kon
                    worden gevorderd en aan een vordering tot bewaring ter zake van de later
                    opgekomen verdenking nog nader onderzoek vooraf moet gaan.</p></li>
</ul>
<p class="al">Volledig uitsluiten van aansluitende inverzekeringstellingen
                zou in de praktijk tot ongerijmde consequenties leiden. Een verdachte tegen wie
                tijdens een eerste inverzekeringstelling nieuwe verdenkingen rijzen zou, als
                voor de eerder gebleken feiten bewaring niet kan worden gevorderd, eerst enige
                tijd in vrijheid gesteld moeten worden om direct daarna weer te worden
                aangehouden op grond van een tijdens de eerste termijn van de
                inverzekeringstelling gerezen verdenking. Gezien het beperkt aantal gevallen
                waarin tot dusverre een aansluitende inverzekeringstelling plaatsvond en de
                verscheidenheid daarvan lijkt het voorshands niet noodzakelijk, zoal mogelijk,
                de hiervoor onder b. genoemde gewichtige redenen in het belang van de opsporing
                nader te definiëren.</p>
              <p class="al">Een algemene waarborg voor de uitzonderlijke situatie waarin
                de aansluitende inverzekeringstelling kan plaatsvinden, kan gevonden worden in
                het voorschrift dat de hulpofficier van justitie daartoe vooraf de toestemming
                van de officier van justitie behoeft.</p>

              <p class="al">Als de verdachte aansluitend in verzekering wordt gesteld,
                dient uitgangspunt te blijven dat hij binnen drie dagen en 15 uren, te rekenen
                vanaf het tijdstip van de <em class="cur">aanhouding,</em> ter toetsing
                van de rechtmatigheid van de vrijheidsbeneming voor de rechter-commissaris
                wordt geleid. Aansluitende inverzekeringstelling mag er dus niet toe leiden dat
                de verdachte van een onafhankelijke rechter wordt ‘afgehouden’.</p>
            </div>
<a name="opmerking_2401490"></a><a id="TOC_anchor_2401514" name="CIRDIV1097483_7_72"></a><div class="circulaire.divisie">
            <h3 class="kop">7.2.  Verdenking vóór of tijdens aanhouding</h3>
            
          </div>
<a name="opmerking_2401514"></a><a id="TOC_anchor_2401488" name="CIRDIV1097483_7_72_Tekst"></a><div class="tekst">
              <p class="al">In de gevallen waarin al vóór of tijdens de aanhouding de
                verdenking bestaat dat de verdachte zich al dan niet in hetzelfde
                arrondissement heeft schuldig gemaakt aan meer strafbare feiten waarvoor
                voorlopige hechtenis is toegelaten, verdraagt een aansluitende
                inverzekeringstelling zich niet met de geest en systematiek van het Wetboek van
                Strafvordering. In deze situaties moet in overleg en samenwerking tussen de
                betrokken recherchediensten en, in daartoe aangewezen gevallen, met de
                betrokken parketten van het Openbaar Ministerie het onderzoek in deze gevallen,
                zoveel mogelijk gevoegd, binnen de eerste termijn</p>
              <ul class="expliciet whitespace-small">
<li class="li"><p class="labeled"><span class="ol">– </span>worden afgerond of, als dit niet ten aanzien van alle
                    feiten mogelijk blijkt,</p></li>
<li class="li"><p class="labeled"><span class="ol">– </span>in het kader van de bewaring gevorderd voor één of meer
                    van deze feiten, voortgezet worden.</p></li>
</ul>
</div>
<a name="opmerking_2401488"></a><a id="TOC_anchor_2401540" name="CIRDIV1097483_8"></a><div class="circulaire.divisie">
          <h3 class="kop">8.  Toelating raadslieden tot meer in verzekering gestelde
              verdachten</h3>
          
        </div>
<a name="opmerking_2401540"></a><a id="TOC_anchor_2401485" name="CIRDIV1097483_8_Tekst"></a><div class="tekst">
            <p class="al">Wanneer meerdere verdachten in een zaak dezelfde raadsman
              hebben, kan zich de in artikel 50 lid 2 Sv bedoelde situatie voordoen waarbij
              het vrij verkeer tussen raadsman en verdachte ertoe kan leiden dat de verdachte
              bekend wordt met een omstandigheid waarvan hij in het belang van het onderzoek
              tijdelijk onkundig moet blijven. De toenmalige minister van Justitie heeft bij
              de invoering van het huidige Wetboek van Strafvordering daarover het volgende
              verklaard:</p>
            <blockquote xs="http://www.w3.org/2001/XMLSchema" cite="no url reference"><p class="al">‘Zijn er in een zaak meerdere verdachten die alle dezelfde
                raadsman hebben, dan zal dientengevolge het vrije verkeer tussen de raadsman en
                de verdachten vanzelf strekken om tussen de verklaringen der onderscheidene
                verdachten tegenstrijdigheden welke tot de opsporing van de waarheid zouden
                kunnen bijdragen, weg te nemen of te voorkomen.’</p></blockquote>

            <p class="al">Het moet daarom buiten twijfel geacht worden, dat de officier
                van justitie in de fase van de inverzekeringstelling in dit soort gevallen van
                de hem in artikel 50 lid 2 Sv gegeven bevoegdheid gebruik <em class="cur">kan</em> maken, wanneer het belang van het onderzoek dat
                eist.</p>
            <p class="al">Blijkens artikel 62 lid 2 Sv derogeert het aldaar bepaalde
                niet aan artikel 50 Sv. De bevoegdheid om de raadsman de toegang tot de in
                verzekering gestelde verdachte te ontzeggen, komt daarom uitsluitend toe aan de
                rechter-commissaris tijdens het gerechtelijk vooronderzoek en overigens aan de
                officier van justitie.</p>
            <p class="al">In de opsporingsfase, waartoe de inverzekeringstelling
                behoort, beschikt de officier van justitie doorgaans nog over weinig of geen
                informatie over de aard en de toedracht van een zaak en de bijzonderheden die
                zich bij het opsporingsonderzoek voordoen. Om te kunnen beoordelen of de
                officier van justitie van de hem in artikel 50 lid 2 Sv gegeven bevoegdheid
                gebruik zal maken, dient hij wel over zodanige informatie te beschikken. Dat
                betekent daarom dat de politie in daarvoor in aanmerking komende gevallen, de
                officier van justitie in de gelegenheid moet stellen van de hier bedoelde
                bevoegdheid gebruik te maken. De politie heeft in dit opzicht daarom, zij het
                geen beslissende taak, wel een informatieve taak. In de hier bedoelde fase zal
                de politie de raadsman naar de officier van justitie moeten verwijzen om van
                hem de beslissing te vernemen.</p>
            <p class="al">Als tijdens de inverzekeringstelling een gerechtelijk
                vooronderzoek wordt ingesteld, stelt de officier van justitie de
                rechter-commissaris in kennis van het door hem gegeven bevel. </p>
          </div>
<a name="opmerking_2401485"></a><a id="TOC_anchor_2401515" name="CIRDIV1097479"></a><div class="circulaire.divisie">
        <h3 class="kop">Overgangsrecht</h3>
        
      </div>
<a name="opmerking_2401515"></a><a id="TOC_anchor_2401483" name="CIRDIV1097479_Tekst"></a><div class="tekst">
          <p class="al">De beleidsregels in deze aanwijzing hebben gelding vanaf de datum
            van inwerkingtreding.</p>
        </div>
<a name="opmerking_2401483"></a>
</body>
</html>
