<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd">
<html>
<head>
<meta content="text/html; charset=UTF-8" http-equiv="Content-type">
<title>Richtlijn voor strafvordering bij meerderjarige veelplegers (w.o. vordering van de maatregel ISD bij stelselmatige daders)</title>
<link href="css/default.css" media="screen" type="text/css" rel="stylesheet">
<link href="css/content.css" media="screen" type="text/css" rel="stylesheet">
</head>
<body class="wettekst-inhoud">
<p>(Tekst geldend op: 23-05-2012)</p> <hr>
<a id="TOC_anchor_2414122" name="Opschrift"></a><div class="intitule">Richtlijn
voor strafvordering bij meerderjarige veelplegers (w.o. vordering van
de maatregel ISD bij stelselmatige
daders)</div>
<a name="opmerking_2414122"></a><a id="TOC_anchor_2414162" name="CIRDIV1104908"></a><div class="circulaire.divisie">
        <h3 class="kop">Samenvatting</h3>
        
      </div>
<a name="opmerking_2414162"></a><a id="TOC_anchor_2414124" name="CIRDIV1104908_Tekst"></a><div class="tekst">
          <p class="al">Deze
richtlijn regelt het strafvorderingsbeleid bij meerderjarige
stelselmatige daders en overige
veelplegers.</p>
        </div>
<a name="opmerking_2414124"></a><a id="TOC_anchor_2414172" name="CIRDIV1104911"></a><div class="circulaire.divisie">
        <h3 class="kop">ISD-maatregel</h3>
        
      </div>
<a name="opmerking_2414172"></a><a id="TOC_anchor_2414149" name="CIRDIV1104911_Tekst"></a><div class="tekst">
          <p class="al">Het
beleid ten aanzien van meerderjarige stelselmatige daders is erop
gericht het criminele gedrag feitelijk onmogelijk te maken door middel
van langdurige vrijheidsbeneming, als maatregel opgelegd. De artikelen
38m t/m u van het Wetboek van Strafrecht maken het mogelijk om
stelselmatige daders maximaal twee jaar van hun vrijheid te beroven
door plaatsing in een zogeheten Inrichting voor Stelselmatige Daders
(ISD). Als er aanknopingspunten zijn voor gedragsverandering (gemeten
met behulp van het diagnose-instrument RISc), biedt langdurige
vrijheidsbeneming tegelijkertijd de mogelijkheid programma’s aan
te bieden die gericht zijn op gedragsverandering, om daarmee het risico
van recidive te beperken. Ook kan doorplaatsing naar de geestelijke
gezondheidszorg plaatsvinden of kan plaatsing volgen in een bijzondere
zorgvoorziening binnen het gevangeniswezen. Daarvoor moeten wel
aanknopingspunten aanwezig zijn op grond van indicatiestelling door een
gedragskundige, onder regie van het NIFP.</p>
          <p class="al">Naast de
wettelijk vastgelegde vereisten gelden voor het vorderen van de
ISD-maatregel twee
uitgangspunten:</p>
          <ul class="expliciet whitespace-small">
<li class="li"><p class="labeled"><span class="ol">– </span>er
moet capaciteit voor de tenuitvoerlegging beschikbaar zijn (landelijk
zijn 1000 budgettaire plaatsen beschikbaar die sinds de
inwerkingtreding van de wet ruim toereikend zijn gebleken; het complexe
verdeelsysteem van ‘trekkingsrechten’ per arrondissement
is om die reden losgelaten);</p></li>
<li class="li"><p class="labeled"><span class="ol">– </span>de
verdachte is niet ontoerekeningsvatbaar in de zin van art. 39
WvSr.</p></li>
</ul>
<p class="al">Andere eisen aan de vordering van de
ISD-maatregel, zoals destijds opgenomen in de vervallen Richtlijn voor
strafvordering bij meerderjarige zeer actieve veelplegers (2004R004),
worden niet meer gesteld.</p>
          <p class="al">Vervallen zijn
dus de volgende aanvullende eisen voor het vorderen van de
ISD-maatregel:</p>
          <ul class="expliciet whitespace-small">
<li class="li"><p class="labeled"><span class="ol">– </span>de
verdachte is in voorlopige hechtenis gesteld en deze is niet geschorst
of opgeheven;</p></li>
<li class="li"><p class="labeled"><span class="ol">– </span>het nog
‘openstaande’ (nog ten uitvoer te leggen) onherroepelijke
strafrestant bedraagt niet meer dan vier maanden (enkelvoudig dan wel
cumulatief, en inclusief omrekening naar vervangende
hechtenis);</p></li>
<li class="li"><p class="labeled"><span class="ol">– </span>de verdachte is
geen illegaal in Nederland verblijvende
vreemdeling;</p></li>
<li class="li"><p class="labeled"><span class="ol">– </span>het is aannemelijk
dat de rechter een ISD-maatregel zal bevelen voor de duur van tenminste
één jaar.</p></li>
</ul>
<p class="al">Op deze onderwerpen wordt in
de richtlijn afzonderlijk ingegaan.</p>
          <p class="al">Nieuw in de
richtlijn is een paragraaf over de vordering van de ISD-maatregel in
voorwaardelijke vorm. Ook wordt bij gebrek aan duidelijkheid hierover
in de wet ingegaan op de vraag welk rechterlijk forum (in eerste
instantie) bevoegd is tot tussentijdse toetsing van de
maatregel.</p>
        </div>
<a name="opmerking_2414149"></a><a id="TOC_anchor_2414168" name="CIRDIV1104910"></a><div class="circulaire.divisie">
        <h3 class="kop">Strafvordering
overig</h3>
        
      </div>
<a name="opmerking_2414168"></a><a id="TOC_anchor_2414146" name="CIRDIV1104910_Tekst"></a><div class="tekst">
          <p class="al">Nieuw is dat ook voor
‘gewone’ veelplegers kan worden afgeweken van de algemene
richtlijnen voor strafvordering opgenomen in de Aanwijzing Kader voor
Strafvordering.</p>
          <p class="al">Voor zogenaamde
‘overlastveelplegers’, ofwel veelplegers die veelvuldig
overlastfeiten plegen in de publieke ruimte (overtredingen), geldt
thans geen specifiek strafvorderingsbeleid. Evenmin gelden landelijke
definities voor deze veelplegers. In diverse arrondissementen worden
inmiddels ‘best practices’ beproefd, die op termijn tot
landelijk vastgesteld strafvorderingsbeleid zouden kunnen
leiden.</p>
        </div>
<a name="opmerking_2414146"></a><a id="TOC_anchor_2414165" name="1"></a><div class="circulaire.divisie">
        <h3 class="kop">1.  Definities</h3>
        
      </div>
<a name="opmerking_2414165"></a><a id="TOC_anchor_2414144" name="1_Tekst"></a><div class="tekst">
          <p class="al">In
deze richtlijn worden de volgende definities
gehanteerd:</p>
          <ul class="expliciet whitespace-small">
<li class="li"><p class="labeled"><span class="ol">a. </span>Een
‘veelpleger’ is een persoon van 18 jaar of ouder die in
zijn gehele criminele verleden meer dan tien processen-verbaal
(pv’s)<a name="voetnoot_tekst1" class="footnote" href="http://wetten.overheid.nl/BWBR0026103/geldigheidsdatum_23-05-2012/opslaan_in_html#voetnoot1">1</a>
tegen zich zag opgemaakt, waarvan tenminste één in het
peiljaar (het afgelopen
kalenderjaar).</p></li>
<li class="li"><p class="labeled"><span class="ol">b. </span>Een ‘zeer
actieve veelpleger’ is een persoon van 18 jaar of ouder die over
een periode van vijf jaren meer dan tien pv’s tegen zich zag
opmaken, waarvan tenminste één in het peiljaar (het afgelopen
kalenderjaar) of in het lopende
kalenderjaar.<a name="voetnoot_tekst2" class="footnote" href="http://wetten.overheid.nl/BWBR0026103/geldigheidsdatum_23-05-2012/opslaan_in_html#voetnoot2">2</a>
              </p></li>
<li class="li"><p class="labeled"><span class="ol">c. </span>Een ‘stelselmatige
dader’<a name="voetnoot_tekst3" class="footnote" href="http://wetten.overheid.nl/BWBR0026103/geldigheidsdatum_23-05-2012/opslaan_in_html#voetnoot3">3</a>
is een zeer actieve veelpleger die verdacht wordt van een misdrijf
waarvoor voorlopige hechtenis is toegelaten, die in de vijf jaren
voorafgaand aan het gepleegde feit ten minste drie maal wegens een
misdrijf onherroepelijk is
veroordeeld<a name="voetnoot_tekst4" class="footnote" href="http://wetten.overheid.nl/BWBR0026103/geldigheidsdatum_23-05-2012/opslaan_in_html#voetnoot4">4</a>
tot een vrijheidsbenemende of vrijheidsbeperkende straf of maatregel
dan wel een taakstraf, die ook ten uitvoer zijn gelegd. Deze personen
kunnen in aanmerking komen voor toepassing van de maatregel tot
plaatsing in een inrichting voor stelselmatige daders (cf. de Wet ISD,
artt. 38m t/m 38u
WvSr).<a name="voetnoot_tekst5" class="footnote" href="http://wetten.overheid.nl/BWBR0026103/geldigheidsdatum_23-05-2012/opslaan_in_html#voetnoot5">5</a>
              </p></li>
</ul>
<p class="al">In deze richtlijn worden regels gesteld omtrent
de strafvordering bij meerderjarige veelplegers en stelselmatige
daders.</p>
        </div>
<a name="opmerking_2414144"></a><a id="TOC_anchor_2414176" name="2"></a><div class="circulaire.divisie">
        <h3 class="kop">2.  Vordering
van de
ISD-maatregel</h3>
        
        
      </div>
<a name="opmerking_2414176"></a><a id="TOC_anchor_2414174" name="2_21"></a><div class="circulaire.divisie">
          <h3 class="kop">2.1.  Onvoorwaardelijke
ISD-maatregel</h3>
          
          
          
          
        </div>
<a name="opmerking_2414174"></a><a id="TOC_anchor_2414143" name="2_21_Tekst"></a><div class="tekst">
            <p class="al">De ISD-maatregel kan alleen
worden gevorderd bij stelselmatige daders. De maatregel kan blijkens de
parlementaire geschiedenis niet samen met een gevangenisstraf worden
gevorderd, zoals bevestigd in een arrest van de Hoge Raad van 21 maart
2006, LJN AV1161. De vordering tenuitvoerlegging van een eerder
opgelegde (deels) voorwaardelijke vrijheidsstraf in combinatie met een
vordering ISD-maatregel voor het nieuwe feit is mogelijk, maar niet
wenselijk.</p>
          </div>
<a name="opmerking_2414143"></a><a id="TOC_anchor_2414159" name="2_21_211"></a><div class="circulaire.divisie">
            <h3 class="kop">2.1.1.  Wettelijke
vereisten en uitgangspunten bij de vordering</h3>
            
          </div>
<a name="opmerking_2414159"></a><a id="TOC_anchor_2414141" name="2_21_211_Tekst"></a><div class="tekst">
              <p class="al">Is
aan de wettelijk gestelde eisen in artikel 38m WvSr voldaan, dan kan
het OM de ISD-maatregel vorderen. Bij de vordering wordt voorts
rekening gehouden met de volgende twee
uitgangspunten:</p>
              <ul class="expliciet whitespace-small">
<li class="li">
<p class="labeled"><span class="ol">a. </span>Er
is <em class="cur">capaciteit</em> voor de tenuitvoerlegging
beschikbaar.</p>
<p class="al">Toelichting. Voor de ISD-maatregel is vooralsnog
zowel in budget als in (cel)plaatsen beperkte capaciteit beschikbaar.
Conform de wens van de wetgever moet worden afgezien van een vordering
als de maatregel niet ten uitvoer kan worden gelegd (er is bijvoorbeeld
helemaal geen capaciteit), of als het hoogst onwaarschijnlijk is dat de
maatregel binnen een redelijke termijn geëxecuteerd kan worden (de
beschikbare capaciteit is zodanig bezet dat het niet mogelijk is om
binnen een termijn van drie maanden te beginnen met de
tenuitvoerlegging). Het systeem van ‘trekkingsrechten’
per arrondissement is echter afgeschaft. Dit betekent dat de
beschikbare capaciteit voor het OM als geheel toegankelijk is. De
ISD-inrichtingen hebben een lokale, regionale of landelijke bestemming.
In eerste aanleg wordt door de officier van justitie aangegeven of
capaciteit beschikbaar is; in tweede aanleg hoeft de advocaat-generaal
dit niet nog eens aan te geven. Als in eerste aanleg geen ISD is
gevorderd en in tweede aanleg wel, gaat de advocaat-generaal via het
eerstelijnsparket na of capaciteit beschikbaar
is.</p>
</li>
<li class="li">
<p class="labeled"><span class="ol">b. </span>De stelselmatige dader is
<em class="cur">niet ontoerekeningsvatbaar</em> als bedoeld in
artikel 39 WvSr.</p>
<p class="al">Toelichting. Als bij de verdachte sprake is
van een zodanige gebrekkige ontwikkeling of stoornis in zijn
geestvermogens dat hem op grond van het oordeel van gedragskundigen het
strafbare feit niet kan worden toegerekend, dan zal naar opname in een
psychiatrisch ziekenhuis of een andere ggz-instelling moeten worden
gestreefd. Het ligt voor de hand om bij ontoerekeningsvatbare
stelselmatige daders plaatsing in een psychiatrisch ziekenhuis ex art.
37 WvSr te vorderen, of een rechterlijke machtiging in het kader van de
Wet BOPZ bij de civiele rechter. Daarmee wordt voorkomen dat de dader
later, tijdens de tenuitvoerlegging van de maatregel, alsnog
doorgeplaatst moet worden naar de ggz omdat er binnen de penitentiaire
inrichting of binnen het gevangeniswezen geen geschikte
zorgvoorzieningen voor de veroordeelde zijn. BOPZ-plaatsing kan ook de
voorkeur hebben omdat bij doorplaatsing vanuit de ISD-maatregel de
rechtspositie van de BOPZ niet op de veroordeelde van toepassing is;
doorplaatsing naar een BOPZ aangemerkte instelling kan dus alleen op
basis van vrijwilligheid plaatsvinden en dwangbehandeling is niet
mogelijk.</p>
</li>
</ul>
</div>
<a name="opmerking_2414141"></a><a id="TOC_anchor_2414155" name="2_21_212"></a><div class="circulaire.divisie">
            <h3 class="kop">2.1.2.  Aandachtspunten
bij de
vordering</h3>
            
          </div>
<a name="opmerking_2414155"></a><a id="TOC_anchor_2414126" name="2_21_212_Tekst"></a><div class="tekst">
              <h3 class="tussenkop">
                <em class="cur">Voorlopige
hechtenis</em>
              </h3>
              <p class="al">Met name vanwege het beveiligingskarakter van
de maatregel verdient het de voorkeur dat de stelselmatige dader in
voorlopige hechtenis is gesteld en de voorlopige hechtenis niet is
geschorst of opgeheven. Als de voorlopige hechtenis wel is geschorst of
opgeheven, kan de ISD-maatregel toch gevorderd worden. Voorlopige
hechtenis is dus geen constitutief vereiste voor de
vordering.</p>

              <p class="al">Ter executie/afdoening openstaande
(vrijheidsbenemende) straffen en maatregelen, strafbeschikkingen,
<em class="cur">transacties en ‘Mulder-zaken’
(Wahv-sancties)</em>
              </p>
              <h3 class="tussenkop">
                <em class="cur">–
Vrijheidsstraffen en vervangende hechtenis (geldboete en
taakstraf)</em>
              </h3>
              <p class="al">De officier van justitie of de
advocaat-generaal (A-G) bepaalt bij de voorbereiding van de vordering
in overleg met de executie-officier of de executie-A-G of na het
onherroepelijk worden van de maatregel éérst bepaalde, door
de rechter reeds opgelegde, (vervangende) vrijheidsstraffen
‘uitgezeten’ moeten worden, voordat met de
tenuitvoerlegging van de ISD-maatregel wordt
aangevangen.</p>
              <p class="al">Hiervan wordt ter zitting mededeling gedaan aan de
verdachte en diens raadsman en aan de rechter. Als uitgangspunt voor
zijn beoordeling neemt de officier of A-G het criterium in acht dat van
tenuitvoerlegging van de desbetreffende (vervangende) vrijheidsstraf
niet kan worden afgezien, gelet op de ernst van de door de rechter
bewezen verklaarde feiten en/of de belangen van eventuele slachtoffers.
Het ambtshalve indienen van een voorwaardelijk gratieverzoek door het
OM is dan niet opportuun. Voor eventuele (vervangende)
vrijheidsstraffen die niet voorafgaande aan de maatregel ten uitvoer
worden gelegd dient het OM zo spoedig mogelijk na het onherroepelijk
worden van de ISD-maatregel ambtshalve een voorwaardelijk gratieverzoek
in, met een proeftijd van twee jaar gerekend vanaf de (beoogde)
einddatum van de maatregel.</p>
              <p class="al">Ook de vervangende hechtenis
terzake van niet-gratieerbare geldboetes wordt voorafgaande aan de
ISD-maatregel ten uitvoer gelegd. Hiervoor wordt gekozen omdat er
wettelijk geen mogelijkheid bestaat om voor deze reeds door de rechter
opgelegde geldboetes gratie te verlenen. Er rest het OM daarom geen
andere mogelijkheid dan de reeds bevolen vervangende hechtenis te
executeren, alhoewel het in de regel feiten zal betreffen van geringe
ernst en zonder slachtofferbelang. Het CJIB ziet hier namens het OM op
toe.</p>
              <h3 class="tussenkop">
                <em class="cur">– Vervangende hechtenis
schadevergoedingsmaatregel en lijfsdwang
ontnemingsmaatregel</em>
              </h3>
              <p class="al">De vervangende hechtenis
respectievelijk lijfsdwang voor een door de rechter reeds eerder
opgelegde schadevergoedingsmaatregel of ontnemingsmaatregel wordt
eveneens ten uitvoer gelegd voorafgaande aan de ISD-maatregel. Het CJIB
ziet hier namens het OM op toe.</p>
              <h3 class="tussenkop">
                <em class="cur">–
Communicatie OM-CJIB-DJI</em>
              </h3>
              <p class="al">Na de uitspraak waarbij de
ISD-maatregel is opgelegd geeft de officier of A-G onverwijld aan het
CJIB door welke ‘zaken’ voorafgaande aan de
tenuitvoerlegging van de maatregel moeten worden
‘uitgezeten’; het CJIB informeert hierover onverwijld de
inrichting waar de verdachte als voorlopig gehechte is gedetineerd.
Zodra de maatregel onherroepelijk wordt, worden deze
‘zaken’ aansluitend aan de voorlopige hechtenis ten
uitvoer gelegd. Mede afhankelijk van de duur van de nog te ondergane
voorafgaande detentie kan de selectiefunctionaris besluiten de
veroordeelde alvast over te plaatsen naar de inrichting waar ook de
ISD-maatregel ten uitvoer gelegd zal
worden.</p>
              <h3 class="tussenkop">
                <em class="cur">– Geldboetes die ter
inning/incasso openstaan</em>
              </h3>
              <p class="al">De executie van nog ter
inning/incasso openstaande geldboetes wordt opgeschort en hiervoor
wordt voorwaardelijke gratie aangevraagd, uiteraard voor zover deze
geldboetes bij wet gratieerbaar
zijn.</p>
              <h3 class="tussenkop">
                <em class="cur">–
Proeftijd</em>
              </h3>
              <p class="al">Wordt in de proeftijd opnieuw een misdrijf
gepleegd waarvoor voorlopige hechtenis is toegelaten, dan geeft de
officier of A-G het CJIB de opdracht om de executie van de
voorwaardelijk gegratieerde zaken en de executie van de
niet-gratieerbare geldboetes (geheel of gedeeltelijk) te hervatten.
Wordt in de proeftijd geen misdrijf begaan waarvoor voorlopige
hechtenis is toegelaten, dan wordt de gratieverlening daarmee
onvoorwaardelijk en wordt eveneens definitief afgezien van de executie
van de opgeschorte, niet-gratieerbare geldboetes. De executie van deze
geldboetes dient dan geen redelijk doel
meer.</p>
              <h3 class="tussenkop">
                <em class="cur">–
Schadevergoedingsmaatregelen en ontnemingsmaatrgelen die ter
inning/incasso openstaan</em>
              </h3>
              <p class="al">De inning van nog openstaande
(nog niet naar vervangende hechtenis/lijfsdwang omgezette)
schadevergoedingsmaatregelen en ontnemingsmaatregelen loopt tijdens de
ISD-maatregel persoonsgericht door, op basis van een (alsnog met het
CJIB te treffen)
afbetalingsregeling.</p>
              <h3 class="tussenkop">
                <em class="cur">–
Transacties inhoudende het betalen van een
schadevergoeding</em>
              </h3>
              <p class="al">Dat geldt ook voor de (verdere)
afdoening van een transactievoorwaarde inhoudende het betalen van
schadevergoeding aan het slachtoffer: persoonsgerichte executie op
basis van een (alsnog met het CJIB te treffen)
afbetalingsregeling.</p>
              <h3 class="tussenkop">
                <em class="cur">–
Taakstraffen</em>
              </h3>
              <p class="al">Voor nog niet naar vervangende hechtenis
omgezette taakstraffen geeft de officier of A-G ter zitting aan wat
moet gebeuren. Daarbij zijn drie
mogelijkheden:</p>
              <ul class="expliciet whitespace-small">
<li class="li"><p class="labeled"><span class="ol">1. </span>de
taakstraf wordt direct omgezet naar vervangende hechtenis en moet dus
worden ‘uitgezeten’ voorafgaande aan de ISD-maatregel
(gelet op de ernst van de bewezenverklaarde feiten en/of de belangen
van eventuele slachtoffers);</p></li>
<li class="li"><p class="labeled"><span class="ol">2. </span>er wordt
ambtshalve voorwaardelijke gratie
aangevraagd;</p></li>
<li class="li"><p class="labeled"><span class="ol">3. </span>de taakstraf moet na de
ISD-maatregel alsnog ten uitvoer worden gelegd: de ISD-maatregel schort
de tenuitvoerleggingstermijn immers op. Nog openstaande
taakstraftransacties worden ter zitting gevoegd of
geseponeerd.</p></li>
</ul>
<h3 class="tussenkop">
                <em class="cur">–
Straffen (en maatregelen) die onherroepelijk worden ná
onherroepelijk worden van de ISD-maatregel</em>
              </h3>
              <p class="al">Het OM kan
bij zijn ambtshalve verzoek tot voorwaardelijke gratieverlening ook
straffen en maatregelen betrekken die ná het onherroepelijk worden
van de ISD-maatregel alsnog onherroepelijk worden, althans voor zover
het gaat om veroordelingen voor feiten met een pleegdatum die ligt
vóór het opleggen van de ISD-maatregel. Hierbij zal een
afzonderlijke beoordeling moeten plaatsvinden. Deze straffen (en
maatregelen) waren het OM immers nog niet bekend althans deze waren nog
niet onherroepelijk ten tijde van de vordering van de ISD-maatregel,
zodat hiermee nog geen rekening gehouden kon worden (eerst
‘uitzitten’ of niet). Het CJIB schort de executie van
deze nieuwe zaken automatisch op, tenzij het OM eventueel anders
gelast, gelet op de ernst van de bewezen verklaarde feiten en/of de
belangen van eventuele slachtoffers. Desnoods moet de tenuitvoerlegging
van de ISD-maatregel daarvoor worden onderbroken
(‘uitzitten’).</p>
              <p class="al">De executie van eventuele nieuwe
schadevergoedingsmaatregelen of ontnemingsmaatregelen wordt tijdens de
ISD-maatregel persoonsgericht opgestart (op basis van een
afbetalingsregeling).</p>
              <h3 class="tussenkop">
                <em class="cur">–
Ontzegging rijbevoegdheid</em>
              </h3>
              <p class="al">De tenuitvoerlegging van een
onherroepelijke ontzegging van de rijbevoegdheid (opgelegd door de
rechter of bij strafbeschikking) wordt na het einde van de
ISD-maatregel hervat: de ISD-maatregel schort de
tenuitvoerleggingstermijn op.</p>
              <h3 class="tussenkop">
                <em class="cur">–
Wahv-sancties</em>
              </h3>
              <p class="al">Wahv-sancties worden stopgezet en de
afdoening (inning of gijzeling) wordt na de ISD-maatregel niet meer
hervat.</p>
              <h3 class="tussenkop">
                <em class="cur">– Geldsomtransacties en
strafbeschikkingen inhoudende een
geldboete</em>
              </h3>
              <p class="al">Geldsomtransacties en strafbeschikkingen
inhoudende een geldboete worden na onherroepelijk worden van de
ISD-maatregel overgedragen aan het parket van herkomst met de
mededeling dat een ISD-maatregel is opgelegd. Inning/incasso vindt niet
meer plaats, gelet op het verwachte tijdsverloop van meer dan twee jaar
(landelijke norm). Het parket beslist over het strafrechtelijke vervolg
(dagvaarding of sepot).</p>
              <p class="al">In de Handleiding werkwijze ten aanzien
van meerderjarige veelplegers wordt de administratieve afhandeling
tussen OM, CJIB en DJI omtrent nog openstaande straffen en maatregelen
beschreven, met inbegrip van strafbeschikkingen, transacties en
‘Mulder-zaken’ (Wahv-sancties). Daarbij zijn de benodigde
formulieren gevoegd voor
achtereenvolgens:</p>
              <ul class="expliciet whitespace-small">
<li class="li"><p class="labeled"><span class="ol">1. </span>de
handmatige bevraging van het OM aan het CJIB van de ter
executie/afdoening openstaande straffen en maatregelen,
strafbeschikkingen, transacties en Wahv-sancties op naam van de
verdachte;</p></li>
<li class="li"><p class="labeled"><span class="ol">2. </span>de opdracht van het OM aan
het CJIB tot tenuitvoerlegging van bepaalde (vervangende)
vrijheidsstraffen/lijfsdwang voorafgaande aan de tenuitvoerlegging van
de ISD-maatregel;</p></li>
<li class="li"><p class="labeled"><span class="ol">3. </span>de opdracht van het
OM tot opschorting van de executie van overige straffen en stopzetting
van Wahv-sancties;</p></li>
<li class="li"><p class="labeled"><span class="ol">4. </span>de opdracht tot
(gehele of gedeeltelijke) hervatting van de executie van de
voorwaardelijk gegratieerde zaken en de opgeschorte niet-gratieerbare
zaken (niet-gratieerbare geldboetes) binnen de
proeftijd.</p></li>
</ul>
<h3 class="tussenkop">
                <em class="cur">Illegale
stelselmatige daders</em>
              </h3>
              <p class="al">Gewijzigde inzichten
hebben geleid tot een beleidswijziging ten aanzien van stelselmatige
daders die als ‘criminele illegaal’ te typeren zijn.
Indien een criminele illegaal feitelijk niet uitzetbaar is of moeilijk
uitzetbaar (de illegale vreemdeling keert na uitzetting bij herhaling
terug naar Nederland), dan kan de verdachte in aanmerking komen voor de
ISD-maatregel, gelet op het beveiligingskarakter van de maatregel. In
de praktijk zal dit betekenen dat alleen intramurale voorzieningen
kunnen worden aangeboden. Op gedragsverandering gerichte
programma’s zijn echter ook wel mogelijk; ook aan vreemdelingen
bij wie daar aanknopingspunten voor zijn op basis van de RISc, kunnen
erkende gedragsinterventies en vaardigheidstrainingen worden geboden
(tenzij taalproblemen dit beletten). Ook kan een gedragsdeskundige
gedurende de tenuitvoerlegging op grond van een indicatiestelling
overplaatsing adviseren naar een bijzondere zorgvoorziening binnen het
gevangeniswezen of (tijdelijke) overplaatsing naar een psychiatrisch
ziekenhuis ex art. 15 lid 5 Pbw. Extramurale tenuitvoerlegging is
echter niet mogelijk, omdat de illegaal hier verblijvende vreemdeling
geen beroep kan doen op reguliere voorzieningen in de Nederlandse
samenleving.</p>

              <p class="al">Wordt tijdens de tenuitvoerlegging van de
ISD-maaregel alsnog uitzetting mogelijk van een illegale vreemdeling
die tot dan toe <em class="cur">feitelijk</em> niet uitzetbaar
was, bijvoorbeeld omdat de identiteit van betrokkene komt vast te staan
of wordt bevestigd en het land van herkomst een laissez-passer afgeeft,
dan zal in beginsel uitzetting volgen voordat de maatregel geheel ten
uitvoer is gelegd. De minister van Justitie kan de maatregel daartoe
ambtshalve beeïndigen (art. 38 u
WvSr).</p>
            </div>
<a name="opmerking_2414126"></a><a id="TOC_anchor_2414152" name="2_21_213"></a><div class="circulaire.divisie">
            <h3 class="kop">2.1.3.  Overige
aspecten</h3>
            
          </div>
<a name="opmerking_2414152"></a><a id="TOC_anchor_2414139" name="2_21_213_Tekst"></a><div class="tekst">
              <p class="al">De volgende aspecten zijn niet van
belang voor het vorderen van een ISD-maatregel of voor het afzien
daarvan.</p>
              <ul class="expliciet whitespace-small">
<li class="li"><p class="labeled"><span class="ol">– </span>
                    <em class="cur">Het
vooruitzicht op een programma</em> waarmee beoogd wordt de
stelselmatige dader ‘op het rechte pad te brengen’ dan
wel de benodigde zorg te bieden. Binnen het kader van een bevolen
maatregel moet de sector Gevangeniswezen van de Dienst Justitiële
Inrichtingen(DJI/GW) hieraan invulling geven, samen met de
reclasseringsorganisaties en de gemeenten. Het karakter van de
maatregel is primair de langdurige insluiting; in het kader daarvan zal
daar waar zich aanknopingspunten voordoen DJI/GW een programma
aanbieden. De uitkomst van de RISc in combinatie met het professioneel
oordeel van de reclasseringsmedewerker vormt het uitgangspunt voor het
aanbieden van erkende gedragsinterventies en vaardigheidstrainingen.
Bij een bijzondere zorgbehoefte (verstandelijke handicap, psychische
stoornis, verslavingsproblematiek) is de onafhankelijke
indicatiestelling door een gedragskundige (onder regie van het NIFP) de
basis voor overplaatsing naar een bijzondere zorgvoorziening binnen het
gevangeniswezen, de (tijdelijke) plaatsing in een psychiatrisch
ziekenhuis ex art. 15 lid 5 Pbw. of de doorplaatsing naar een andere
ggz-instelling (waaronder verslavingszorginstellingen of instellingen
voor verstandelijk
gehandicapten).</p></li>
<li class="li"><p class="labeled"><span class="ol">– </span>Het hebben van
een<em class="cur">vaste woon- of verblijfplaats</em> in
gemeente of regio. Juist ook in de (doel)groep zonder vaste woon- of
verblijfplaats zullen immers stelselmatige daders aanwezig
zijn.</p></li>
<li class="li"><p class="labeled"><span class="ol">– </span>
                    <em class="cur">Het
vooruitzicht op nazorg.</em> Dit aspect komt aan de orde tijdens de
tenuitvoerlegging van de maatregel. DJI/GW heeft hier een taak in
samenspraak met de reclasseringsorganisaties en de gemeenten van
terugkeer. In elk geval aan de grotere gemeenten (G31) zijn middelen
beschikbaar gesteld voor het realiseren van nazorg aan de doelgroep
zeer actieve
veelplegers.</p></li>
</ul>
</div>
<a name="opmerking_2414139"></a><a id="TOC_anchor_2414167" name="2_22"></a><div class="circulaire.divisie">
          <h3 class="kop">2.2.  Voorwaardelijke
ISD-maatregel</h3>
          
        </div>
<a name="opmerking_2414167"></a><a id="TOC_anchor_2414136" name="2_22_Tekst"></a><div class="tekst">
            <p class="al">De voorwaardelijke ISD-maatregel
(art. 38 p WvSr) kan in specifieke omstandigheden voorzien in de
behoefte aan maatwerk. Bijvoorbeeld wanneer nooit eerder een
‘drangtraject’ is aangeboden als bijzondere voorwaarde,
terwijl een ‘drangtraject’ nu wel beschikbaar is en ook
kansen lijkt te hebben. Het vorderen van een voorwaardelijke
ISD-maatregel is derhalve bedoeld als ultieme poging om
gedragsverandering bij de stelselmatige dader te bewerkstelligen, met
de onvoorwaardelijke ISD-maatregel als stok achter de deur. Op
vordering van het OM kan de rechter bevelen dat de voorwaardelijke
ISD-maatregel bij niet nakomen van de voorwaarden alsnog (geheel/deels)
ten uitvoer wordt gelegd. De rechtbank beslist in raadkamer over deze
vordering (art. 509dd lid 1 WvSv). Beroep tegen deze beslissing is
mogelijk bij de penitentiaire kamer van het Hof Arnhem (art. 509 ff lid
1 WvSv). De vordering moet in redelijke verhouding staan tot de aard
van het niet naleven van de voorwaarden. Bij overtreding van de
algemene voorwaarde kan naast de vordering (gehele/gedeeltelijke)
tenuitvoerlegging van de voorwaardelijke ISD-maatregel tevens een
gevangenisstraf worden gevorderd voor het nieuwe feit. Dit is echter
niet wenselijk gelet op het doel van de maatregel. Bovendien moet
bedacht worden dat bij eventueel hoger beroep de zaak wordt
‘gesplitst’: beroep tegen de raadkamerbeschikking bij de
penitentiaire kamer van het Hof Arnhem en ‘regulier’
hoger beroep in de hoofdzaak. Als alternatief kan ervoor worden gekozen
voor het nieuwe feit een onvoorwaardelijke ISD-maatregel te vorderen en
af te zien van een vordering tenuitvoerlegging bij de
raadkamer.</p>
          </div>
<a name="opmerking_2414136"></a><a id="TOC_anchor_2414151" name="3"></a><div class="circulaire.divisie">
        <h3 class="kop">3.  De
duur van de gevorderde maatregel</h3>
        
      </div>
<a name="opmerking_2414151"></a><a id="TOC_anchor_2414134" name="3_Tekst"></a><div class="tekst">
          <p class="al">De maatregel
kan ten hoogste twee jaar duren. In beginsel vordert het OM de
ISD-maatregel onvoorwaardelijk voor de duur van twee jaar, tenzij uit
de feiten en omstandigheden aannemelijk is dat het gevaar voor recidive
op een aanmerkelijk kortere termijn dan twee jaar zal
afnemen.</p>
          <p class="al">Veel stelselmatige daders leiden een leven waarin
criminaliteit een vaste component is, vaak verbonden met een
problematiek van verslaving en/of (andere) psychi(atri)sche
problematiek. Ook verstandelijke beperkingen komen relatief veel voor
bij stelselmatige daders, zoals blijkt uit onderzoek van de Inspectie
voor de Sanctietoepassing naar de uitvoering van de ISD-maatregel
(2008). Vanwege het structurele en ‘hardnekkige’ karakter
van de criminogene factoren is een echt langdurige vrijheidsbeneming
wenselijk. Een periode van twee jaar is nodig om veroordeelden die dat
kunnen en willen te behandelen voor hun verslaving en/of hun
psychi(atri)sche stoornis.</p>

          <p class="al">Tegelijkertijd moet worden onderkend
dat criminele loopbanen ook een einde kennen: zo blijkt (vooral bij
verslaafde criminelen) dat men na enige decennia – zo tussen het
35<sup class="sup">ste</sup> en 40<sup class="sup">ste</sup> levensjaar – minder
delicten gaat plegen. Bij delinquenten bij wie het einde van de
criminele carrière in zicht komt, is er wel degelijk nog een fors
risico van recidive op de kórtere termijn maar een afnemend gevaar
op lángere termijn. Als er – in het reclasseringsadvies en
in de eventuele gedragskundige rapportage – duidelijk
aanwijzingen zijn dat er (mogelijk geholpen door specifieke
nazorgvoorzieningen in de sfeer van bed, bad, brood,
methadon/heroïneverstrekking en/of psychiatrische
vervolgbehandeling) sprake is van een aflopende criminele loopbaan, kan
de maatregel voor een kortere duur dan twee jaar worden gevorderd. Een
minimumduur van een jaar is echter noodzakelijk, om de maatregel
onderscheidend te laten zijn van wat via de weg van de
’gewone’ strafvordering bij overige zeer actieve
veelplegers aan straffen kan worden geëist (Zie hierna, onder
<a href="#5">5</a>).</p>
        </div>
<a name="opmerking_2414134"></a><a id="TOC_anchor_2414160" name="4"></a><div class="circulaire.divisie">
        <h3 class="kop">4.  Tussentijdse
toetsing van de maatregel</h3>
        
      </div>
<a name="opmerking_2414160"></a><a id="TOC_anchor_2414133" name="4_Tekst"></a><div class="tekst">

          <p class="al">Ingevolge het
bepaalde in artikel 38s WvSr kan de rechter de maatregel tussentijds
toetsen op vordering van het OM, op verzoek van de verdachte of diens
raadsman dan wel ambtshalve. De Hoge Raad heeft het standpunt van het
College bevestigd dat tussentijdse toetsingen in alle gevallenmoeten
worden aangebracht bij de <em class="cur">rechtbank</em> die in
eerste aanleg bevoegd was, ook wanneer het hof de maatregel heeft
opgelegd<a name="voetnoot_tekst6" class="footnote" href="http://wetten.overheid.nl/BWBR0026103/geldigheidsdatum_23-05-2012/opslaan_in_html#voetnoot6">6</a>
. Immers uit art. 509ff WvSv blijkt dat het Hof Arnhem is aangewezen als
appèlinstantie voor beslissingen met betrekking tot de toepassing
van art. 38s WvSr. Door onbevoegdheid van de rechtbank aan te nemen,
zou zowel aan verdachte als aan het OM een appèlinstantie worden
onthouden.</p>
        </div>
<a name="opmerking_2414133"></a><a id="TOC_anchor_2414171" name="5"></a><div class="circulaire.divisie">
        <h3 class="kop">5.  Strafvordering
overig</h3>
        
      </div>
<a name="opmerking_2414171"></a><a id="TOC_anchor_2414130" name="5_Tekst"></a><div class="tekst">
          <p class="al">Als vordering van een ISD-maatregel niet
mogelijk of wenselijk is, maar wel sprake is van een zeer actieve
veelpleger, kan een hogere onvoorwaardelijke vrijheidsstraf worden
gevorderd dan geïndiceerd is op grond van de algemene richtlijnen
voor strafvordering (cf. de Aanwijzing Kader voor
Strafvordering).</p>
          <p class="al">Er gelden daarbij de volgende regels, waarbij
opnieuw wordt uitgegaan van de hiervoor onder <a href="#1">1.</a> omschreven groepen
veelplegers:</p>
          <ul class="expliciet whitespace-small">
<li class="li">
<p class="labeled"><span class="ol">A. </span>Bij
stelselmatige daders, dus degenen die aan de wettelijke eisen voor ISD
voldoen,
kan:</p>
<ul class="expliciet whitespace-small">
<li class="li"><p class="labeled"><span class="ol">– </span>ten
hoogste <em class="cur">drie maanden</em> onvoorwaardelijke
vrijheidsstraf worden gevorderd – tenzij de puntentelling van
Bos/Polaris hoger uitkomt – als sprake is van lichtere feiten
(bijvoorbeeld bedreiging, winkeldiefstal, fietsdiefstal,
zakkenrollerij/kasgreep, eenvoudige mishandeling en eventueel andere
feiten met minder dan tien basispunten in
Bos/Polaris).</p></li>
<li class="li"><p class="labeled"><span class="ol">– </span>ten hoogste
<em class="cur">zes maanden</em> onvoorwaardelijke
vrijheidsstraf worden gevorderd – tenzij de puntentelling van
Bos/Polaris hoger uitkomt – bij zwaardere feiten (bijvoorbeeld
inbraak, autokraak, autodiefstal, openlijke geweldpleging en eventueel
andere feiten met tien of meer basispunten in
Bos/Polaris).</p></li>
</ul>
</li>
<li class="li">
<p class="labeled"><span class="ol">B. </span>Bij
overige zeer actieve veelplegers (dus wel meer dan tien pv’s de
afgelopen vijf jaar, maar niet driemaal onherroepelijk veroordeeld)
kan:</p>
<ul class="expliciet whitespace-small">
<li class="li"><p class="labeled"><span class="ol">– </span>ten
hoogste twee<em class="cur">maanden</em> onvoorwaardelijke
vrijheidsstraf worden gevorderd – tenzij de puntentelling van
Bos/Polaris hoger uitkomt – bij de lichtere feiten (minder dan
tien basispunten in
Bos/Polaris).</p></li>
<li class="li"><p class="labeled"><span class="ol">– </span>ten hoogste
<em class="cur">drie maanden</em> onvoorwaardelijke
vrijheidsstraf worden gevorderd – tenzij de puntentelling van
Bos/Polaris hoger uitkomt – bij de zwaardere feiten (tien of
meer basispunten in
Bos/Polaris).</p></li>
</ul>
</li>
<li class="li">
<p class="labeled"><span class="ol">C. </span>Bij de
‘gewone’ veelplegers
kan:</p>
<ul class="expliciet whitespace-small">
<li class="li"><p class="labeled"><span class="ol">– </span>ten
hoogste <em class="cur">één maand</em>
onvoorwaardelijke vrijheidsstraf worden gevorderd – tenzij de
puntentelling van Bos/Polaris hoger uitkomt – bij de lichtere
feiten (minder dan tien basispunten in
Bos/Polaris).</p></li>
<li class="li"><p class="labeled"><span class="ol">– </span>ten hoogste
<em class="cur">twee maanden</em> onvoorwaardelijke
vrijheidsstraf worden gevorderd – tenzij de puntentelling van
Bos/Polaris hoger uitkomt – bij de zwaardere feiten (tien of
meer basispunten in
Bos/Polaris).</p></li>
</ul>
</li>
</ul>
<p class="al">Hiermee worden maxima
gedefinieerd die kunnen worden gehanteerd in een lokaal beleid dat is
toegespitst op specifieke (subcategorieën) veelplegers die op de
zogenoemde <em class="cur">veelplegerslijst</em>
staan.</p>
        </div>
<a name="opmerking_2414130"></a><a id="TOC_anchor_2414157" name="CIRDIV1104905"></a><div class="circulaire.divisie">
        <h3 class="kop">Overgangsrecht</h3>
        
      </div>
<a name="opmerking_2414157"></a><a id="TOC_anchor_2414128" name="CIRDIV1104905_Tekst"></a><div class="tekst">
          <p class="al">Deze
richtlijn heeft betrekking op de vervolging van misdrijven gepleegd
door meerderjarige stelselmatige daders en overige veelplegers op of na
1 juli
2009.</p>
        </div>
<a name="opmerking_2414128"></a>
</body>
</html>
