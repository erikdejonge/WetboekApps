<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd">
<html>
<head>
<meta content="text/html; charset=UTF-8" http-equiv="Content-type">
<title>Algemene wet op het binnentreden</title>
<link href="css/default.css" media="screen" type="text/css" rel="stylesheet">
<link href="css/content.css" media="screen" type="text/css" rel="stylesheet">
</head>
<body class="wettekst-inhoud">
<p>(Tekst geldend op: 23-05-2012)</p> <hr>
<a id="TOC_anchor_1093488" name="Opschrift"></a><div class="intitule">Wet van 22 juni 1994, tot vaststelling van de Algemene wet op
    het binnentreden</div>
<a name="opmerking_1093488"></a><a id="TOC_anchor_1093497" name="Aanhef"></a><div class="aanhef">
    <p class="wij">Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.</p>
    <div class="considerans">
        <p class="considerans.al">Allen, die deze zullen zien of horen lezen,
            saluut! doen te weten:</p>
        <p class="considerans.al">Alzo Wij in overweging genomen hebben, dat het
            mede in verband met de verandering van de desbetreffende
            bepalingen in de Grondwet wenselijk
            is te komen tot herziening en eenmaking van de wettelijke
            bepalingen inzake het binnentreden in woningen en het
            betreden van enkele bijzondere plaatsen;</p>
    </div>
    <div class="afkondiging">
        <p class="al">Zo is het, dat Wij, de Raad van State gehoord en met gemeen
            overleg der Staten-Generaal, hebben goedgevonden en
            verstaan, gelijk Wij goedvinden en verstaan bij deze:</p>
    </div>
</div>
<a name="opmerking_1093497"></a><a id="TOC_anchor_1093479" name="1"></a><div class="paragraaf">
    <h3 class="paragraaf-kop">§ 1.  Binnentreden in woningen in het algemeen</h3>
    
</div>
<a name="opmerking_1093479"></a><a id="TOC_anchor_1093627" name="1_Artikel1"></a><div class="artikel">
<h3 class="artikel-kop">Artikel 1</h3>
<ul class="artikel_leden whitespace-small">
<li><p class="lid labeled"><span class="lidnr">1.</span>Degene die bij of krachtens de wet belast is met de
            opsporing van strafbare feiten of enig ander onderzoek, met
            de uitvoering van een wettelijk voorschrift of met het
            toezicht op de naleving daarvan, dan wel een bevoegdheid tot
            vrijheidsbeneming uitoefent, en uit dien hoofde in een
            woning binnentreedt, is verplicht zich voorafgaand te
            legitimeren en mededeling te doen van het doel van het
            binnentreden. Indien twee of meer personen voor hetzelfde
            doel in een woning binnentreden, rusten deze verplichtingen
            slechts op degene die bij het binnentreden de leiding heeft.</p></li>
<li><p class="lid labeled"><span class="lidnr">2.</span>Indien de naleving van de in het eerste lid bedoelde
            verplichtingen naar redelijke verwachting ernstig en
            onmiddellijk gevaar oplevert voor de veiligheid van personen
            of goederen, feitelijk onmogelijk is dan wel naar redelijke
            verwachting de strafvordering schaadt ten aanzien van
            misdrijven waarvoor voorlopige hechtenis is toegelaten,
            gelden deze verplichtingen slechts voor zover de naleving
            daarvan in die omstandigheden kan worden gevergd.</p></li>
<li><p class="lid labeled"><span class="lidnr">3.</span>Een persoon in dienst van een bestuursorgaan die zich
            ingevolge het eerste lid legitimeert, toont een
            legitimatiebewijs dat is uitgegeven door of in opdracht van
            dat bestuursorgaan. Het legitimatiebewijs bevat een foto van
            de houder en vermeldt diens naam en hoedanigheid. Indien de
            veiligheid van de houder van het legitimatiebewijs vordert
            dat zijn identiteit verborgen blijft, kan in plaats van zijn
            naam zijn nummer worden vermeld.</p></li>
<li><p class="lid labeled"><span class="lidnr">4.</span>De persoon, bedoeld in het eerste lid, die met toestemming
            van de bewoner wenst binnen te treden, vraagt voorafgaand
            aan het binnentreden diens toestemming. De toestemming moet
            blijken aan degene die wenst binnen te treden.</p></li>
</ul>
</div>
<a name="opmerking_1093627"></a><a id="TOC_anchor_1093466" name="2"></a><div class="paragraaf">
    <h3 class="paragraaf-kop">§ 2.  Binnentreden in woningen zonder
            toestemming van de bewoner</h3>
    
    
    
    
    
    
    
    
    
    
</div>
<a name="opmerking_1093466"></a><a id="TOC_anchor_1093607" name="2_Artikel2"></a><div class="artikel">
<h3 class="artikel-kop">Artikel 2</h3>
<ul class="artikel_leden whitespace-small">
<li><p class="lid labeled"><span class="lidnr">1.</span>Voor het binnentreden in een woning zonder toestemming van
            de bewoner is een schriftelijke machtiging vereist,  tenzij
            en voor zover bij wet aan rechters, rechterlijke colleges,
            leden van het openbaar ministerie, burgemeesters,
            gerechtsdeurwaarders en belastingdeurwaarders de bevoegdheid
            is toegekend tot het binnentreden in een woning zonder
            toestemming van de bewoner. De machtiging wordt zo mogelijk getoond.</p></li>
<li><p class="lid labeled"><span class="lidnr">2.</span>Onze Minister van Justitie stelt het model van deze
            machtiging vast.</p></li>
<li><p class="lid labeled"><span class="lidnr">3.</span>Een schriftelijke machtiging als bedoeld in het eerste lid
            is niet vereist, indien ter voorkoming of bestrijding van
            ernstig en onmiddellijk gevaar voor de veiligheid van
            personen of goederen terstond in de woning moet worden binnengetreden.</p></li>
</ul>
</div>
<a name="opmerking_1093607"></a><a id="TOC_anchor_2348513" name="2_Artikel3"></a><div class="artikel">
<h3 class="artikel-kop">Artikel 3</h3>
<ul class="artikel_leden whitespace-small"><li>
<p class="lid labeled"><span class="lidnr">1. </span>Bevoegd tot het geven van een machtiging tot binnentreden
            zijn: </p>
<ul class="expliciet whitespace-small">
<li class="li"><p class="labeled"><span class="ol">a. </span>de advocaat-generaal bij het ressortsparket;</p></li>
<li class="li"><p class="labeled"><span class="ol">b. </span>de officier van justitie;</p></li>
<li class="li"><p class="labeled"><span class="ol">c. </span>de hulpofficier van justitie.</p></li>
</ul>
</li></ul>
<ul class="artikel_leden whitespace-small"><li><p class="lid labeled"><span class="lidnr">2. </span> Voor zover de wet niet anders bepaalt, is de burgemeester
            bevoegd tot het geven van een machtiging tot binnentreden in
            een woning gelegen binnen zijn gemeente voor andere
            doeleinden dan strafvordering.</p></li></ul>
<ul class="artikel_leden whitespace-small"><li><p class="lid labeled"><span class="lidnr">3. </span> Degene die bevoegd is een machtiging te geven, gaat daartoe
            slechts over, indien het doel waartoe wordt binnengetreden
            het binnentreden zonder toestemming van de bewoner
            redelijkerwijs vereist.</p></li></ul>
</div>
<a name="opmerking_2348513"></a><a id="TOC_anchor_1093513" name="2_Artikel4"></a><div class="artikel">
<h3 class="artikel-kop">Artikel 4</h3>
<p class="al">De machtiging kan uitsluitend worden gegeven aan degene die bij
        of krachtens de wet bevoegd is verklaard zonder toestemming van
        de bewoners in een woning binnen te treden.</p>
</div>
<a name="opmerking_1093513"></a><a id="TOC_anchor_2348475" name="2_Artikel5"></a><div class="artikel">
<h3 class="artikel-kop">Artikel 5</h3>
<ul class="artikel_leden whitespace-small"><li><p class="lid labeled"><span class="lidnr">1. </span>De machtiging wordt gegeven voor het binnentreden in één in
            de machtiging te noemen woning. Zo nodig kan in de
            machtiging worden bepaald dat zij tevens geldt voor ten
            hoogste drie andere afzonderlijk te noemen woningen.</p></li></ul>
<ul class="artikel_leden whitespace-small"><li><p class="lid labeled"><span class="lidnr">2. </span> Ten behoeve van de opsporing van misdrijven waarvoor
            voorlopige hechtenis is toegelaten, is de advocaat-generaal
            bij het ressortsparket of de officier van justitie bevoegd een
            machtiging te geven die betrekking heeft op een groter
            aantal woningen. Bij dringende noodzakelijkheid en indien
            het optreden van de advocaat-generaal of de officier van
            justitie niet kan worden afgewacht, komt de bevoegdheid tot
            het geven van een machtiging toe aan de hulpofficier van Justitie.</p></li></ul>
<ul class="artikel_leden whitespace-small"><li><p class="lid labeled"><span class="lidnr">3. </span> Ten behoeve van de aanhouding, de medebrenging of de
            gevangenneming van een in de machtiging te noemen of,
            wanneer zijn naam onbekend is, zo duidelijk mogelijk aan te
            wijzen persoon onderscheidenlijk van de inbeslagneming van
            een in de machtiging te noemen of, wanneer dat niet mogelijk
            is, zo duidelijk mogelijk te omschrijven goed is de
            advocaat-generaal bij het ressortsparket of de officier van
            justitie bevoegd een machtiging te geven die geldt voor
            iedere woning waarin bedoelde persoon onderscheidenlijk
            bedoeld goed zich bevindt of verondersteld wordt zich te
            bevinden. Bij dringende noodzakelijkheid en indien het
            optreden van de advocaat-generaal of de officier van
            justitie niet kan worden afgewacht, komt de bevoegdheid tot
            het geven van een machtiging toe aan de hulpofficier van justitie.</p></li></ul>
</div>
<a name="opmerking_2348475"></a><a id="TOC_anchor_1093530" name="2_Artikel6"></a><div class="artikel">
<h3 class="artikel-kop">Artikel 6</h3>
<ul class="artikel_leden whitespace-small">
<li>
<p class="lid labeled"><span class="lidnr">1.</span>De machtiging is ondertekend en vermeldt: </p>
<ul class=" whitespace-small">
<li class="li"><p class="labeled"><span class="ol">a. </span>de naam en de hoedanigheid van degene die de
                    machtiging heeft gegeven;</p></li>
<li class="li"><p class="labeled"><span class="ol">b. </span>de naam of het nummer en de hoedanigheid van degene
                    aan wie de machtiging is gegeven;</p></li>
<li class="li"><p class="labeled"><span class="ol">c. </span>de wettelijke bepalingen waarop het binnentreden
                    berust en het doel waartoe wordt binnengetreden;</p></li>
<li class="li"><p class="labeled"><span class="ol">d. </span>de dagtekening.</p></li>
</ul>
</li>
<li><p class="lid labeled"><span class="lidnr">2.</span>De machtiging blijft ten hoogste van kracht tot en met de
            derde dag na die waarop zij is gegeven. De Algemene
            termijnwet is niet van toepassing.</p></li>
</ul>
</div>
<a name="opmerking_1093530"></a><a id="TOC_anchor_1093535" name="2_Artikel7"></a><div class="artikel">
<h3 class="artikel-kop">Artikel 7</h3>
<ul class="artikel_leden whitespace-small">
<li><p class="lid labeled"><span class="lidnr">1.</span>Tussen middernacht en 6 uur ’s morgens kan slechts zonder
            toestemming van de bewoner worden binnengetreden, voor zover
            dit dringend noodzakelijk is en, indien krachtens een
            machtiging wordt binnengetreden, de machtiging dit
            uitdrukkelijk bepaalt.</p></li>
<li><p class="lid labeled"><span class="lidnr">2.</span>Bij afwezigheid van de bewoner kan slechts worden
            binnengetreden, voor zover dit dringend noodzakelijk is en,
            indien krachtens een machtiging wordt binnengetreden, de
            machtiging dit uitdrukkelijk bepaalt.</p></li>
</ul>
</div>
<a name="opmerking_1093535"></a><a id="TOC_anchor_1093635" name="2_Artikel8"></a><div class="artikel">
<h3 class="artikel-kop">Artikel 8</h3>
<ul class="artikel_leden whitespace-small">
<li><p class="lid labeled"><span class="lidnr">1.</span>Degene die de machtiging heeft gegeven, kan degene die
            bevoegd is binnen te treden, vergezellen.</p></li>
<li><p class="lid labeled"><span class="lidnr">2.</span>Degene die bevoegd is zonder toestemming van de bewoner
            binnen te treden, kan zich door anderen doen vergezellen,
            voor zover dit voor het doel van het binnentreden
            redelijkerwijs is vereist en, indien krachtens een
            machtiging wordt binnengetreden, de machtiging dit
            uitdrukkelijk bepaalt.</p></li>
</ul>
</div>
<a name="opmerking_1093635"></a><a id="TOC_anchor_1093547" name="2_Artikel9"></a><div class="artikel">
<h3 class="artikel-kop">Artikel 9</h3>
<p class="al">Degene die bevoegd is zonder toestemming van de bewoner binnen
        te treden, kan zich de toegang tot of de doorgang in de woning
        verschaffen, voor zover het doel van het binnentreden dit
        redelijkerwijs vereist. Hij kan daartoe zo nodig de hulp van de
        sterke arm inroepen.</p>
</div>
<a name="opmerking_1093547"></a><a id="TOC_anchor_1093557" name="2_Artikel10"></a><div class="artikel">
<h3 class="artikel-kop">Artikel 10</h3>
<ul class="artikel_leden whitespace-small">
<li><p class="lid labeled"><span class="lidnr">1.</span>Degene die zonder toestemming van de bewoner in een woning
            is binnengetreden, maakt op zijn ambtseed of -belofte een
            schriftelijk verslag op omtrent het binnentreden.</p></li>
<li>
<p class="lid labeled"><span class="lidnr">2.</span>In het verslag vermeldt hij: </p>
<ul class=" whitespace-small">
<li class="li"><p class="labeled"><span class="ol">a. </span>zijn naam of nummer en hoedanigheid;</p></li>
<li class="li"><p class="labeled"><span class="ol">b. </span>de dagtekening van de machtiging en de naam en
                    hoedanigheid van degene die de machtiging tot
                    binnentreden heeft gegeven:</p></li>
<li class="li"><p class="labeled"><span class="ol">c. </span>de wettelijke bepalingen waarop het binnentreden
                    berust en het doel waartoe is binnengetreden;</p></li>
<li class="li"><p class="labeled"><span class="ol">d. </span>de plaats van de woning en de naam van de bewoner;</p></li>
<li class="li"><p class="labeled"><span class="ol">e. </span>de wijze van binnentreden en het tijdstip waarop in
                    de woning is binnengetreden en waarop deze is verlaten;</p></li>
<li class="li"><p class="labeled"><span class="ol">f. </span>hetgeen in de woning is verricht of overigens is
                    voorgevallen, het aantal en de hoedanigheid van
                    degenen die hem hebben vergezeld, de namen van de
                    personen aan wie in de woning hun vrijheid is
                    benomen en de voorwerpen die in de woning in beslag
                    zijn genomen;</p></li>
<li class="li"><p class="labeled"><span class="ol">g. </span>voor zover van toepassing: de redenen waarom en de
                    wijze waarop het bepaalde in <a href="#1/Artikel1">artikel 1, tweede
                    lid</a>, dan wel <a href="#2/Artikel2">artikel 2, derde
                    lid</a>, toepassing heeft gevonden.</p></li>
</ul>
</li>
</ul>
</div>
<a name="opmerking_1093557"></a><a id="TOC_anchor_1093564" name="2_Artikel11"></a><div class="artikel">
<h3 class="artikel-kop">Artikel 11</h3>
<ul class="artikel_leden whitespace-small">
<li><p class="lid labeled"><span class="lidnr">1.</span>Indien krachtens een machtiging is binnengetreden, wordt het
            verslag uiterlijk op de vierde dag na die waarop in de
            woning is binnengetreden, toegezonden aan degene die de
            machtiging heeft gegeven. Is de machtiging gegeven door een
            hulpofficier van justitie, dan wordt het verslag ook aan de
            officier van justitie toegezonden. Indien overeenkomstig het
            bepaalde in <a href="#2/Artikel2">artikel 2, derde
            lid</a>, zonder machtiging is binnengetreden,
            wordt het verslag toegezonden aan de officier van justitie
            dan wel, voor zover is binnengetreden voor andere doeleinden
            dan strafvordering, aan de burgemeester.</p></li>
<li><p class="lid labeled"><span class="lidnr">2.</span>Een afschrift van het verslag wordt uiterlijk op de vierde
            dag na die waarop in de woning is binnengetreden, aan de
            bewoner uitgereikt of toegezonden. Indien het doel waartoe
            wordt binnengetreden daartoe noodzaakt, kan de uitreiking of
            de toezending aan de bewoner worden uitgesteld. Uitreiking
            of toezending geschiedt in dat geval, zodra het belang van
            dit doel dit toelaat. Indien het niet mogelijk is dit
            afschrift uit te reiken of toe te zenden, houdt degene aan
            wie overeenkomstig het eerste lid het verslag is toegezonden
            dan wel degene die zijn bevoegdheid zonder machtiging binnen
            te treden heeft uitgeoefend, het afschrift gedurende zes
            maanden voor de bewoner beschikbaar.</p></li>
</ul>
</div>
<a name="opmerking_1093564"></a><a id="TOC_anchor_1093457" name="3"></a><div class="paragraaf">
    <h3 class="paragraaf-kop">§ 3.  Betreden van enkele bijzondere plaatsen</h3>
    
</div>
<a name="opmerking_1093457"></a><a id="TOC_anchor_1093580" name="3_Artikel12"></a><div class="artikel">
<h3 class="artikel-kop">Artikel 12</h3>
<p class="al">In de gevallen waarin het binnentreden van plaatsen krachtens
        een wettelijke voorschrift is toegelaten, geschiedt dit buiten
        het geval van ontdekking op heterdaad niet: </p>
<ul class=" whitespace-small">
<li class="li"><p class="labeled"><span class="ol">a. </span>in de vergaderruimten van de Staten-Generaal, van de
                staten van een provincie, van de raad van een gemeente
                of van enig ander algemeen vertegenwoordigend orgaan,
                gedurende de vergadering;</p></li>
<li class="li"><p class="labeled"><span class="ol">b. </span>in de ruimte bestemd voor godsdienstoefeningen of
                bezinningssamenkomsten van levensbeschouwelijke aard,
                gedurende de godsdienstoefening of bezinningssamenkomst;</p></li>
<li class="li"><p class="labeled"><span class="ol">c. </span>in de ruimten waarin terechtzittingen worden gehouden,
                gedurende de terechtzitting.</p></li>
</ul>
</div>
<a name="opmerking_1093580"></a><a id="TOC_anchor_1093448" name="4"></a><div class="paragraaf">
    <h3 class="paragraaf-kop">§ 4.  Slotbepalingen</h3>
    
    
    
</div>
<a name="opmerking_1093448"></a><a id="TOC_anchor_1093588" name="4_Artikel13"></a><div class="artikel">
<h3 class="artikel-kop">Artikel 13</h3>
<p class="al">Onze Minister van Justitie zendt binnen vijf jaar na de
        inwerkingtreding van deze wet aan de Staten-Generaal een verslag
        over de doeltreffendheid en de effecten van de <a href="#1/Artikel1">artikelen 1</a> en
            <a href="#2/Artikel2">2 van deze wet</a> in de praktijk.</p>
</div>
<a name="opmerking_1093588"></a><a id="TOC_anchor_1093610" name="4_Artikel14"></a><div class="artikel">
<h3 class="artikel-kop">Artikel 14</h3>
<p class="al">Deze wet kan worden aangehaald als Algemene wet op het binnentreden.</p>
</div>
<a name="opmerking_1093610"></a><a id="TOC_anchor_1093574" name="4_Artikel15"></a><div class="artikel">
<h3 class="artikel-kop">Artikel 15</h3>
<p class="al">Deze wet treedt in werking op een bij koninklijk besluit te
        bepalen tijdstip.</p>
</div>
<a name="opmerking_1093574"></a><a id="TOC_anchor_1093647" name="Slotformulierenondertekening"></a><div class="wetsluiting">
    <div class="slotformulering">
        <p class="al">Lasten en bevelen dat deze in het <em class="cur">Staatsblad</em> zal worden geplaatst en dat
            alle ministeries, autoriteiten, colleges en ambtenaren wie
            zulks aangaat, aan de nauwkeurige uitvoering de hand zullen houden.</p>
    </div>
    <div class="gegeven">
        <div class="dagtekening"><div class="plaats">Gegeven te ’s-Gravenhage, 22 juni 1994</div></div>
        <p class="koning">Beatrix</p>
    </div>
    <div class="ondertekening">
        <p class="functie">De Minister van Justitie,</p>
        <p class="naam">
            <span class="achternaam">A. Kosto</span>
        </p>
    </div>
    <div class="ondertekening">
        <p class="functie">De Minister van Binnenlandse Zaken,</p>
        <p class="naam">
            <span class="achternaam">D. IJ. W. de Graaff-Nauta</span>
        </p>
    </div>
    <div class="uitgifte">
        Uitgegeven de negende augustus 1994<div class="ondertekening-uitgifte">
            <p class="functie">De Minister van Justitie,</p>
            <p class="naam">
                <span class="achternaam">A. Kosto</span>
            </p>
        </div>
</div>
</div>
<a name="opmerking_1093647"></a>
</body>
</html>
