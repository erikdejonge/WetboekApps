<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd">
<html>
<head>
<meta content="text/html; charset=UTF-8" http-equiv="Content-type">
<title>Besluit ritueel slachten</title>
<link href="css/default.css" media="screen" type="text/css" rel="stylesheet">
<link href="css/content.css" media="screen" type="text/css" rel="stylesheet">
</head>
<body class="wettekst-inhoud">
<p>(Tekst geldend op: 23-05-2012)</p> <hr>
<a id="TOC_anchor_943809" name="Opschrift"></a><div class="intitule">Besluit van 6 november 1996, houdende uitvoering van artikel
    44, negende lid, van de Gezondheids- en welzijnswet voor dieren
    (Besluit ritueel slachten)</div>
<a name="opmerking_943809"></a><a id="TOC_anchor_943816" name="Aanhef"></a><div class="aanhef">
    <p class="wij">Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.</p>
    <div class="considerans">
        <p class="considerans.al">Op de voordracht van Onze Minister van Landbouw,
            Natuurbeheer en Visserij, gedaan mede namens de
            Staatssecretaris van Volksgezondheid, Welzijn en Sport, van
            15 juli 1996, nr. J. 966824, Directie Juridische Zaken van
            het Ministerie van Landbouw, Natuurbeheer en Visserij;</p>
        <p class="considerans.al">Gelet op richtlijn nr.
            93/119/EG van de Raad van de Europese Unie van 22 december
            1993 inzake de bescherming van dieren bij het slachten of
            doden (<em class="cur">PbEG</em> L 340) en gelet op
            artikel 44, negende lid, van de Gezondheids- en welzijnswet voor dieren;</p>
        <p class="considerans.al">De Raad van State gehoord (advies van 18
            september 1996, no. W11.96.0293.);</p>
        <p class="considerans.al">Gezien het nader rapport van Onze Minister van
            Landbouw, Natuurbeheer en Visserij, uitgebracht mede namens
            de Staatssecretaris van Volksgezondheid, Welzijn en Sport,
            van 18 oktober 1996, nr. J. 969678, Directie Juridische
            Zaken van het Ministerie van Landbouw, Natuurbeheer en Visserij;</p>
    </div>
    <div class="afkondiging">
        <p class="al">Hebben goedgevonden en verstaan:</p>
    </div>
</div>
<a name="opmerking_943816"></a><a id="TOC_anchor_943853" name="Artikel1"></a><div class="artikel">
    <h3 class="artikel-kop">Artikel 1</h3>
    <p class="al">In dit besluit wordt verstaan onder:</p>
    <ul class=" whitespace-small">
<li class="li"><p class="labeled"><span class="ol">a. </span>wet: Gezondheids- en welzijnswet
                    voor dieren;</p></li>
<li class="li"><p class="labeled"><span class="ol">b. </span>slachthuis: inrichting of installatie, met inbegrip van
                voorzieningen voor het verplaatsen of onderbrengen van
                dieren, die wordt gebruikt voor het commercieel slachten
                van eenhoevigen, herkauwers, konijnen of pluimvee;</p></li>
<li class="li"><p class="labeled"><span class="ol">c. </span>verplaatsen: het uitladen van dieren of drijven van
                dieren van de bij het slachthuis behorende losplaatsen,
                stallen of hokken naar de lokalen of plaatsen waar zij
                zullen worden geslacht;</p></li>
<li class="li"><p class="labeled"><span class="ol">d. </span>onderbrengen: het houden en in voorkomend geval op
                passende wijze verzorgen door het verschaffen van water,
                voeder en rust, van dieren in door een slachthuis
                gebruikte stallen, hokken, overdekte plaatsen of weiden,
                voordat de dieren worden geslacht;</p></li>
<li class="li"><p class="labeled"><span class="ol">e. </span>fixeren: het toepassen op een dier van een methode die
                erop is gericht de bewegingen van het dier te beperken
                ten einde het doeltreffend bedwelmen of doden te
                vergemakkelijken; </p></li>
<li class="li"><p class="labeled"><span class="ol">f. </span>bedwelmen: toepassen op een dier van een methode die het
                dier onmiddellijk brengt in een staat van
                bewusteloosheid die aanhoudt totdat de dood intreedt;</p></li>
<li class="li"><p class="labeled"><span class="ol">g. </span>doden: het toepassen op een dier van een methode die
                resulteert in de dood van het dier;</p></li>
<li class="li"><p class="labeled"><span class="ol">h. </span>slachten: het doden van een dier door het te laten verbloeden;</p></li>
<li class="li"><p class="labeled"><span class="ol">i. </span><a class="europese_verwijzing" target="_blank" href="http://wetten.overheid.nl/europese_doorverwijzing/document_31993L0119">richtlijn 93/119/EG</a>: <a class="europese_verwijzing" target="_blank" href="http://wetten.overheid.nl/europese_doorverwijzing/document_31993L0119">richtlijn nr. 93/119/EG</a> van de Raad
                van de Europese Unie van 22 december 1993 inzake de
                bescherming van dieren bij het slachten of doden
                    (<em class="cur">PbEG</em> L 340).</p></li>
</ul>
</div>
<a name="opmerking_943853"></a><a id="TOC_anchor_943860" name="Artikel2"></a><div class="artikel">
    <h3 class="artikel-kop">Artikel 2</h3>
    <p class="al">Dit besluit is van toepassing op dieren die zonder voorafgaande
        bedwelming worden geslacht volgens de israëlitische of de
        islamitische ritus.</p>
</div>
<a name="opmerking_943860"></a><a id="TOC_anchor_943871" name="Artikel3"></a><div class="artikel">
    <h3 class="artikel-kop">Artikel 3</h3>
    <p class="al">Bij het verplaatsen, onderbrengen, fixeren, slachten of doden
        wordt de dieren elke vermijdbare opwinding of pijn, elk
        vermijdbaar lijden of vermijdbare verwondingen of kneuzingen bespaard.</p>
</div>
<a name="opmerking_943871"></a><a id="TOC_anchor_943878" name="Artikel4"></a><div class="artikel">
    <h3 class="artikel-kop">Artikel 4</h3>
    <p class="al">Het verplaatsen, onderbrengen, fixeren, slachten of doden van
        dieren wordt uitgevoerd door personen die de nodige kennis en
        vaardigheden bezitten om de taken humaan en doeltreffend uit te voeren.</p>
</div>
<a name="opmerking_943878"></a><a id="TOC_anchor_943836" name="Artikel5"></a><div class="artikel">
<h3 class="artikel-kop">Artikel 5</h3>
<ul class="artikel_leden whitespace-small">
<li><p class="lid labeled"><span class="lidnr">1.</span>Het onbedwelmd slachten van dieren geschiedt overeenkomstig
            de door de keuringsdierenarts of de keurmeester in het
            belang van de bescherming van het slachtdier gegeven aanwijzingen.</p></li>
<li>
<p class="lid labeled"><span class="lidnr">2.</span>De in het eerste lid bedoelde aanwijzingen kunnen betrekking
            hebben op:</p>
<ul class=" whitespace-small">
<li class="li"><p class="labeled"><span class="ol">– </span>de gang van zaken rond het slachtproces, daaronder
                    mede verstaan de wijze waarop en de volgorde waarin
                    dieren worden aangeboden voor de slacht;</p></li>
<li class="li"><p class="labeled"><span class="ol">– </span>het aantal personen dat betrokken dient te zijn bij
                    het fixeren, slachten en verbloeden van het dier;</p></li>
<li class="li"><p class="labeled"><span class="ol">– </span>het staken van het slachtproces indien onvoldoende
                    is gegarandeerd dat daarbij wordt voldaan aan de
                    eisen van dit besluit.</p></li>
</ul>
</li>
<li><p class="lid labeled"><span class="lidnr">3.</span>Onverminderd het tweede lid mag, naast de bij de
            slachthandelingen betrokken personen en de personen die
            tijdens de slachthandelingen de israëlitische of
            islamitische ritus verrichten, ten hoogste één persoon bij
            het slachten aanwezig zijn.</p></li>
</ul>
</div>
<a name="opmerking_943836"></a><a id="TOC_anchor_943887" name="Artikel6"></a><div class="artikel">
<h3 class="artikel-kop">Artikel 6</h3>
<ul class="artikel_leden whitespace-small">
<li><p class="lid labeled"><span class="lidnr">1.</span>De bouw, de inrichting en de voorzieningen van slachthuizen
            en het gebruik daarvan zijn zodanig, dat de dieren elke
            vermijdbare opwinding of pijn of elk vermijdbaar lijden
            wordt bespaard.</p></li>
<li><p class="lid labeled"><span class="lidnr">2.</span>De instrumenten, de installaties en de verdere voorzieningen
            voor het fixeren of doden van dieren zijn zo ontworpen,
            vervaardigd en onderhouden, en worden zo gebruikt dat de
            dieren snel en doeltreffend worden gedood. </p></li>
<li><p class="lid labeled"><span class="lidnr">3.</span>In de slachtruimte zijn voor noodgevallen passende
            vervangende instrumenten, installaties en verdere
            voorzieningen aanwezig.</p></li>
<li><p class="lid labeled"><span class="lidnr">4.</span>De in het tweede en derde lid bedoelde instrumenten,
            installaties en voorzieningen, verkeren in een goede staat
            van onderhoud en worden met het oog daarop ten minste
            dagelijks voor het gebruik, onderscheidenlijk regelmatig geïnspecteerd.</p></li>
</ul>
</div>
<a name="opmerking_943887"></a><a id="TOC_anchor_943895" name="Artikel7"></a><div class="artikel">
    <h3 class="artikel-kop">Artikel 7</h3>
    <p class="al">Dieren die in een slachthuis worden binnengebracht om er te
        worden geslacht, worden verplaatst en zo nodig ondergebracht
        overeenkomstig bijlage A bij <a class="europese_verwijzing" target="_blank" href="http://wetten.overheid.nl/europese_doorverwijzing/document_31993L0119">richtlijn 93/119/EG</a>.</p>
</div>
<a name="opmerking_943895"></a><a id="TOC_anchor_943902" name="Artikel8"></a><div class="artikel">
<h3 class="artikel-kop">Artikel 8</h3>
<ul class="artikel_leden whitespace-small">
<li><p class="lid labeled"><span class="lidnr">1.</span>Dieren worden gefixeerd overeenkomstig bijlage B bij
            <a class="europese_verwijzing" target="_blank" href="http://wetten.overheid.nl/europese_doorverwijzing/document_31993L0119">richtlijn 93/119/EG</a>.</p></li>
<li><p class="lid labeled"><span class="lidnr">2.</span>Runderen worden gefixeerd door middel van een toestel dat is
            voorzien van een tijd-mechanisme dat gedurende 45 seconden
            na het bedienen daarvan, de opheffing van de fixatie
            onmogelijk maakt; dit mechanisme wordt onmiddellijk na het
            toebrengen van de halssnede in werking gesteld.</p></li>
<li><p class="lid labeled"><span class="lidnr">3.</span>Schapen en geiten worden gefixeerd met behulp van een burrie
            door tenminste twee personen, of met behulp van een
            fixatietoestel door tenminste één persoon; na het toebrengen
            van de halssnede blijven schapen en geiten gedurende
            tenminste dertig seconden gefixeerd in de positie die de
            dieren innamen op het moment van het toebrengen van de halssnede.</p></li>
</ul>
</div>
<a name="opmerking_943902"></a><a id="TOC_anchor_943908" name="Artikel9"></a><div class="artikel">
<h3 class="artikel-kop">Artikel 9</h3>
<ul class="artikel_leden whitespace-small">
<li><p class="lid labeled"><span class="lidnr">1.</span>Het toebrengen van de halssnede gebeurt met een vlijmscherp
            mes door een persoon die niet tevens belast is met het
            fixeren van de dieren.</p></li>
<li><p class="lid labeled"><span class="lidnr">2.</span>Dieren worden bij het verbloeden behandeld overeenkomstig
            bijlage D bij <a class="europese_verwijzing" target="_blank" href="http://wetten.overheid.nl/europese_doorverwijzing/document_31993L0119">richtlijn 93/119/EG</a>.</p></li>
<li><p class="lid labeled"><span class="lidnr">3.</span>Bij schapen, geiten en pluimvee worden ten minste gedurende
            30 seconden en bij runderen ten minste gedurende 45 seconden
            na het aanbrengen van de halssnede geen verdere
            slachthandelingen verricht.</p></li>
</ul>
</div>
<a name="opmerking_943908"></a><a id="TOC_anchor_943917" name="Artikel10"></a><div class="artikel">
<h3 class="artikel-kop">Artikel 10</h3>
<ul class="artikel_leden whitespace-small">
<li><p class="lid labeled"><span class="lidnr">1.</span>Een wijziging van één of meer onderdelen van <a class="europese_verwijzing" target="_blank" href="http://wetten.overheid.nl/europese_doorverwijzing/document_31993L0119">richtlijn
            93/119/EG</a> treedt voor de toepassing van de artikelen van dit
            besluit, waarin naar die onderdelen wordt verwezen, in
            werking met ingang van de dag waarop aan de betrokken
            wijzigingsrichtlijn uitvoering moet zijn gegeven, tenzij bij
            besluit van Onze Minister, dat in de <em class="cur">Staatscourant</em> wordt bekendgemaakt, een
            ander tijdstip wordt vastgesteld.</p></li>
<li><p class="lid labeled"><span class="lidnr">2.</span>Onze Minister doet van een wijzigingsrichtlijn als bedoeld
            in het eerste lid mededeling in de <em class="cur">Staatscourant</em>.</p></li>
</ul>
</div>
<a name="opmerking_943917"></a><a id="TOC_anchor_943922" name="Artikel11"></a><div class="artikel">
<h3 class="artikel-kop">Artikel 11</h3>
<ul class="artikel_leden whitespace-small">
<li><p class="lid labeled"><span class="lidnr">1.</span>In afwijking van <a href="#Artikel8">artikel 8, tweede lid</a>, is het gedurende een
            periode van een jaar na het inwerkingtreden van dit besluit
            toegestaan om runderen te fixeren door middel van een
            toestel dat niet is voorzien van een tijdmechanisme; in dat
            geval wordt de fixatie niet binnen 45 seconden na het
            aanbrengen van de halssnede opgeheven.</p></li>
<li><p class="lid labeled"><span class="lidnr">2.</span>In afwijking van <a href="#Artikel8">artikel 8, derde lid</a>, is het gedurende een
            periode van zes maanden na het inwerkingtreden van dit
            besluit toegestaan om schapen en geiten te fixeren zonder
            gebruik te maken van een burrie of fixatietoestel.</p></li>
</ul>
</div>
<a name="opmerking_943922"></a><a id="TOC_anchor_943929" name="Artikel12"></a><div class="artikel">
    <h3 class="artikel-kop">Artikel 12</h3>
    <p class="al">
        <span class="redactie">[Wijzigt het Vleeskeuringsbesluit.] </span>
    </p>
</div>
<a name="opmerking_943929"></a><a id="TOC_anchor_943936" name="Artikel13"></a><div class="artikel">
    <h3 class="artikel-kop">Artikel 13</h3>
    <p class="al">Dit besluit treedt in werking met ingang van een bij koninklijk
        besluit te bepalen tijdstip, dat voor de verschillende artikelen
        of onderdelen van artikelen verschillend kan worden vastgesteld.</p>
    <p class="al">Laatstbedoeld besluit wordt niet genomen voordat vier weken zijn
        verstreken nadat het onderhavige besluit is voorgelegd aan de
        beide kamers der Staten-Generaal, en evenmin indien binnen die
        termijn door of namens een der kamers of door ten minste een
        vijfde van het grondwettelijk aantal leden van een der kamers de
        wens te kennen wordt gegeven dat inwerkingtreding van dit
        besluit bij wet wordt geregeld.</p>
</div>
<a name="opmerking_943936"></a><a id="TOC_anchor_943846" name="Artikel14"></a><div class="artikel">
    <h3 class="artikel-kop">Artikel 14</h3>
    <p class="al">Dit besluit wordt aangehaald als: Besluit ritueel slachten.</p>
</div>
<a name="opmerking_943846"></a><a id="TOC_anchor_943954" name="Slotformulierenondertekening"></a><div class="wetsluiting">
    <div class="slotformulering">
        <p class="al">Lasten en bevelen dat dit besluit met de daarbij behorende
            nota van toelichting in het <em class="cur">Staatsblad</em> zal worden geplaatst.</p>
    </div>
    <div class="gegeven">
        <div class="dagtekening"><div class="plaats">'s-Gravenhage, 6 november 1996</div></div>
        <p class="koning">Beatrix </p>
    </div>
    <div class="ondertekening">
        <p class="functie">De Minister van Landbouw, Natuurbeheer en Visserij,</p>
        <p class="naam">
            <span class="achternaam">J. J. van Aartsen </span>
        </p>
    </div>
    <div class="ondertekening">
        <p class="functie">De Staatssecretaris van Volksgezondheid, Welzijn en Sport,</p>
        <p class="naam">
            <span class="achternaam">E. G. Terpstra</span>
        </p>
    </div>
    <div class="uitgifte">
        Uitgegeven de achtentwintigste november 1996<div class="ondertekening-uitgifte">
            <p class="functie">De Minister van Justitie,</p>
            <p class="naam">
                <span class="achternaam">W. Sorgdrager </span>
            </p>
        </div>
</div>
</div>
<a name="opmerking_943954"></a>
</body>
</html>
